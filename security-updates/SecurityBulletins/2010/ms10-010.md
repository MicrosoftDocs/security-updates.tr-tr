---
TOCTitle: 'MS10-010'
Title: 'Microsoft Güvenlik Bülteni MS10-010 - Önemli'
ms:assetid: 'ms10-010'
ms:contentKeyID: 61235545
ms:mtpsurl: 'https://technet.microsoft.com/tr-TR/library/ms10-010(v=Security.10)'
---

Security Bulletin

Microsoft Güvenlik Bülteni MS10-010 - Önemli
============================================

Windows Server 2008 Hyper-V'deki Güvenlik Açığı Hizmet Reddine Olanak Verebilir (977894)
----------------------------------------------------------------------------------------

Yayım Tarihi: 9 Şubat 2010 Salı | Güncelleştirme Tarihi: 10 Şubat 2010 Çarşamba

**Sürüm:** 1.1

### Genel Bilgiler

#### Yürütmeyle İlgili Özet

Bu güvenlik güncelleştirmesi Windows Server 2008 Hyper-V ve Windows Server 2008 R2 Hyper-V'deki özel olarak bildirilen bir güvenlik açığını giderir. Güvenlik açığı, Hyper-V sunucusu tarafından barındırılan konuk sanal makinelerden birinde kimliği doğrulanmış bir kullanıcı tarafından makine yönergeleri hatalı biçimlendirilmiş bir sırayla çalıştırılırsa hizmet reddine olanak verebilir. Saldırganın bu güvenlik açığından yararlanabilmesi için, geçerli oturum açma kimlik bilgilerine sahip olması ve konuk sanal makinede yerel olarak oturum açabilmesi gerekir. Bu güvenlik açığı uzaktan veya anonim kullanıcılar tarafından kullanılamaz.

Bu güvenlik güncelleştirmesi Windows Server 2008 ve Windows Server 2008 R2'nin tüm desteklenen x64 tabanlı sürümleri için Önemli olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın.

Güvenlik güncelleştirmesi, Hyper-V sunucusunun konuk sanal makineleri içinde yürütülen makine yönergelerinin kodlamasını doğrulama biçimini düzelterek bu güvenlik açığını giderir. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

**Öneri.** Müşterilerin büyük bir bölümü otomatik güncelleştirmeleri etkinleştirmiş durumdadır ve bu güvenlik güncelleştirmesi otomatik olarak karşıdan yüklenip kurulacağı için herhangi bir işlem yapmaları gerekmemektedir. Otomatik güncelleştirmeleri etkinleştirmemiş olan müşterilerin güncelleştirmeleri el ile denetlemeleri ve bu güncelleştirmeyi yüklemeleri gerekir. Otomatik güncelleştirmelerin özel yapılandırma seçenekleri hakkında bilgi için, bkz. [Microsoft Bilgi Bankası makalesi 294871](http://support.microsoft.com/kb/294871).

Yöneticiler ve kurumsal yüklemeler ya da bu güvenlik güncelleştirmesini el ile yüklemek isteyen son kullanıcılar için, Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi ilk fırsatta uygulamalarını önerir.

Bu bültenin sonrasında yer alan **Algılama ve Dağıtım Araçları ve Kılavuzu** bölümüne de bakın.

**Bilinen Sorunlar.** Yok

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

| İşletim Sistemi                                                                                                                                                                                                    | En Yüksek Güvenlik Etkisi | Toplam Önem Derecesi | Bu Güncelleştirmeyle Değiştirilen Bültenler |
|--------------------------------------------------------------------------------------------------------------------------------------------------------------------------------------------------------------------|---------------------------|----------------------|---------------------------------------------|
| [x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2](http://www.microsoft.com/downloads/details.aspx?familyid=3463a63c-e88a-4036-ab60-f84d4bf4191a)\* | Hizmet Reddi              | Önemli               | Yok                                         |
| [x64 tabanlı sistemler için Windows Server 2008 R2](http://www.microsoft.com/downloads/details.aspx?familyid=3214b347-d901-4aac-85ce-676e4602de87)\*                                                               | Hizmet Reddi              | Önemli               | Yok                                         |

**\*Sunucu Çekirdeği yüklemesi etkilenir.** Bu güncelleştirme, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümlerine aynı önem derecesiyle uygulanır. Bu yükleme seçeneği hakkında daha fazla bilgi için, [Sunucu Çekirdeği](http://msdn.microsoft.com/en-us/library/ms723891(vs.85).aspx) ve [Windows Server 2008 R2 için Sunucu Çekirdeği](http://msdn.microsoft.com/en-us/library/ee391631(vs.85).aspx) adlı MSDN makalelerine bakın. Sunucu Çekirdeği yükleme seçeneği Windows Server 2008 ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

**Etkilenmeyen Yazılımlar**

| İşletim Sistemi                                                                                                         |
|-------------------------------------------------------------------------------------------------------------------------|
| Microsoft Windows 2000 Service Pack 4                                                                                   |
| Windows XP Service Pack 2 ve Windows XP Service Pack 3                                                                  |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista, Windows Vista Service Pack 1 ve Windows Vista Service Pack 2                                             |
| Windows Vista x64 Edition, Windows Vista x64 Edition Service Pack 1 ve Windows Vista x64 Edition Service Pack 2         |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |
| 32-bit sistemler için Windows 7                                                                                         |
| x64 tabanlı sistemler için Windows 7                                                                                    |
| Itanium tabanlı sistemler için Windows Server 2008 R2                                                                   |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Dosya bilgileri ayrıntılarını nerede bulabilirim?**  
Dosya bilgileri ayrıntılarının konumu için **Güvenlik Güncelleştirmesi Dağıtımı** bölümündeki başvuru tablolarına bakın.

**Hyper-V etkinleştirilmemiş olsa da bu güncelleştirme sunulacak mı?**  
Bu güncelleştirme, etkilenen platformlarda Hyper-V rolü etkinleştirilmemiş olsa da **el ile yüklenebilir**. Ancak Hyper-V rolü etkinleştirilmişse, güncelleştirme yalnızca Otomatik Güncelleştirmeler aracılığıyla sunulacaktır.

**Bu güncelleştirmenin Hyper-V konuk sanal makinelerine uygulanması gerekiyor mu?**  
Bu güncelleştirmenin Hyper-V konuk makinelerine uygulanması gerekmez, yalnızca Hyper-V rolünün etkinleştirilmiş olduğu makineye uygulanması yeterlidir. Yalnızca Hyper-V sunucu sistemine Otomatik Güncelleştirmeler aracılığıyla sunulur, sanallaştırılmış konuk makinelere sunulmaz.

**Hyper-V Server nedir ve bu güvenlik açığından etkileniyor mu?**  
Microsoft Hyper-V Server, güvenilir ve en iyi duruma getirilmiş bir sanallaştırma çözümü sağlayarak kuruluşların sunucu kullanımını geliştiren ve maliyetleri azaltmalarına olanak veren tek başına bir üründür. Yalnızca Windows Hypervisor, Windows Server sürücü modeli ve sanallaştırma bileşenleri içeren Hyper-V Server adanmış bir tek başına ürün olduğu için dikkat çekici değildir ve en az düzeyde yük doğurur.
Microsoft Hyper-V Server 2008, Microsoft Hyper-V Server 2008 Service Pack 2 ve Microsoft Hyper-V Server 2008 R2 bu güvenlik açığından etkilenir; açığın giderilmesine yardımcı olmak için, sırasıyla Windows Server 2008 ve Windows Server 2008 R2 güncelleştirmelerinin uygulanması gerekmektedir. Otomatik Güncelleştirmeler'i etkinleştirmiş olan müşterilere bu güncelleştirmeler yüklenmek üzere otomatik olarak sunulur.

**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).

### Güvenlik Açığı Bilgileri

Önem Dereceleri ve Güvenlik Açığı Tanımlayıcıları
-------------------------------------------------

<span></span>
Aşağıdaki önem derecelerinde, güvenlik açığının olabilecek en fazla etkisi göz önüne alınmıştır. Önem derecesi ve güvenlik etkisi ile ilişkili olarak bu güvenlik bülteni yayımlandıktan sonraki 30 gün içinde güvenlik açığından yararlanılma olasılığı konusunda bilgi için, [Şubat bülten özetindeki](http://technet.microsoft.com/security/bulletin/ms10-feb) Yararlanma Dizini'ne bakın. Daha fazla bilgi için, bkz: [Microsoft Yararlanma Dizini](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >Hyper-V'de Yönerge Kümesi Doğrulaması Güvenlik Açığı - CVE-2010-0026</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2*</td>
<td style="border:1px solid black;"><strong>Önemli</strong> <br />
Hizmet Reddi</td>
<td style="border:1px solid black;"><strong>Önemli</strong></td>
</tr>
<tr class="even">
<td style="border:1px solid black;">x64 tabanlı sistemler için Windows Server 2008 R2*</td>
<td style="border:1px solid black;"><strong>Önemli</strong> <br />
Hizmet Reddi</td>
<td style="border:1px solid black;"><strong>Önemli</strong></td>
</tr>
</tbody>
</table>
  
**\*Sunucu Çekirdeği yüklemesi etkilenir.** Bu güncelleştirme, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümlerine aynı önem derecesiyle uygulanır. Bu yükleme seçeneği hakkında daha fazla bilgi için, [Sunucu Çekirdeği](http://msdn.microsoft.com/en-us/library/ms723891(vs.85).aspx) ve [Windows Server 2008 R2 için Sunucu Çekirdeği](http://msdn.microsoft.com/en-us/library/ee391631(vs.85).aspx) adlı MSDN makalelerine bakın. Sunucu Çekirdeği yükleme seçeneği Windows Server 2008 ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).
  
Hyper-V'de Yönerge Kümesi Doğrulaması Güvenlik Açığı - CVE-2010-0026  
--------------------------------------------------------------------
  
<span></span>
Windows Server 2008 ve Windows Server 2008 R2 üzerindeki Hyper-V'de bir hizmet reddi güvenlik açığı bulunmaktadır. Güvenlik açığı, makine yönergelerinin belirli sıralarının Hyper-V tarafından düzgün şekilde doğrulanmaması nedeniyle ortaya çıkar. Bu güvenlik açığından yararlanan bir saldırgan, etkilenen Hyper-V sisteminin yanıt vermemeye başlamasına neden olabilir. Bu durum, ilgili sistem tarafından barındırılan tüm sanal makineleri etkiler.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz: [CVE-2010-0026](http://www.cve.mitre.org/cgi-bin/cvename.cgi?name=cve-2010-0026).
  
#### Hyper-V'de Yönerge Kümesi Doğrulaması Güvenlik Açığı - CVE-2010-0026 için Azaltıcı Etkenler
  
Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:
  
-   Saldırganın bu güvenlik açığından yararlanabilmesi için, geçerli oturum açma kimlik bilgilerine sahip olması ve Hyper-V sanal makinesinde yerel olarak oturum açabilmesi gerekir. Bu güvenlik açığı uzaktan veya anonim kullanıcılar tarafından kullanılamaz.
  
#### Hyper-V'de Yönerge Kümesi Doğrulaması Güvenlik Açığı - CVE-2010-0026 için Geçici Çözümler
  
Microsoft bu güvenlik açığı için herhangi bir geçici çözüm belirleyememiştir.
  
#### Hyper-V'de Yönerge Kümesi Doğrulaması Güvenlik Açığı - CVE-2010-0026 Hakkında SSS
  
**Bu güvenlik açığının kapsamı nedir?**  
Bu bir hizmet reddi güvenlik açığıdır. Bu güvenlik açığından yararlanan bir saldırgan, etkilenen Hyper-V sunucusunun yanıt vermemeye başlamasına ve yeniden başlatılmasının gerekmesine neden olabilir. Hizmet reddi güvenlik açığının, bir saldırganın kod yürütmesine veya kullanıcı haklarını yükseltmesine izin vermeyeceğini, ancak etkilenen sistemin istekleri kabul etmeyi durdurmasına neden olabileceğini unutmayın.
  
**Güvenlik açığına ne neden olmaktadır?**  
Bu güvenlik açığı, Hyper-V sunucusunun konuk sanal makineler içinde yürütülen belirli makine yönergelerinin kodlamasını hatalı biçimde doğrulaması nedeniyle ortaya çıkar. Yetersiz doğrulama nedeniyle, bu yönergelerin işlenmesi Hyper-V sunucu uygulamasının yanıt vermemeye başlamasına yol açabilir.
  
**Hyper-V nedir?**  
Hyper-V, Windows Server 2008 ve Windows Server 2008 R2'nin önemli bir özelliği olan hiper yönetici tabanlı bir teknolojidir. Ölçeklenebilir, güvenilir ve oldukça yüksek kullanılabilirliğe sahip bir sanallaştırma platformu sunar. Sanallaştırma ortamı, kullanıcıların sanal makineler oluşturup bunları yönetmelerine, tek bir fiziksel bilgisayarda birden çok işletim sistemi çalıştırmalarına ve bu işletim sistemlerini birbirinden ayırmalarına olanak verdiği için kullanışlıdır.
  
**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan, bir kullanıcının sisteminin yeniden başlatılıncaya kadar yanıt vermemesine neden olabilir. Bu güvenlik açığından yararlanılmasının, asıl Hyper-V sunucusunda barındırılan tüm konuk sanal makineler de dahil sunucunun yanıt vermemeye başlamasına neden olabileceğini unutmayın.
  
**Bir saldırgan güvenlik açığından nasıl yararlanabilir?**  
Saldırganın Hyper-V sunucusu tarafından barındırılan konuk sanal makinelerden birinde kimliği doğrulanmış bir kullanıcı olması ve sistemde rasgele kod yürütebilmesi gerekir. Saldırgan daha sonra sistemde güvenilir olmayan bir yürütülebilir dosya çalıştırarak makine yönergelerini hatalı biçimlendirilmiş bir sırayla çağırır ve böylece Hyper-V sunucusunun yanıt vermemeye başlamasına yol açar.
  
**Bu güvenlik açığından birincil derecede hangi sistemler etkileniyor?**  
Güvenilir olmayan kullanıcıların erişmesine izin verilen konuk sanal makinelerin barındırıldığı Hyper-V sunucuları bu güvenlik açığı nedeniyle özellikle risk altındadır.
  
**Güncelleştirme ne yapıyor?**  
Güncelleştirme, Hyper-V sunucusunun konuk sanal makineleri içinde yürütülen makine yönergelerinin kodlamasını doğrulama biçimini düzelterek bu güvenlik açığını giderir.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Bu güvenlik bülteni ilk yayımlandığında, Microsoft bu güvenlik açığının müşterilere saldırmak üzere genel olarak kullanıldığına dair herhangi bir bilgi almamıştı.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://go.microsoft.com/fwlink/?linkid=21130) sitelerinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Not** Microsoft, 1 Ağustos 2009'dan itibaren Office Update ve Office Update Envanter Aracı desteği sağlamayacaktır. Microsoft Office ürünlerine yönelik en son güncelleştirmeleri almaya devam etmek için [Microsoft Update](http://go.microsoft.com/fwlink/?linkid=40747) kullanın. Daha fazla bilgi için, [Microsoft Office Update Hakkında: Sık Sorulan Sorular](http://office.microsoft.com/en-us/downloads/fx010402221033.aspx) bölümüne bakın.
  
**Algılama ve Dağıtım Kılavuzu**
  
Microsoft, güvenlik güncelleştirmeleri için algılama ve dağıtım kılavuzu sağlar. Bu kılavuz, güvenlik güncelleştirmelerini algılamak ve dağıtmak üzere kullanılabilecek çeşitli araçların nasıl kullanılacağını BT uzmanlarının anlamasına yardımcı olabilecek öneriler ve bilgiler içerir. Daha fazla bilgi için, bkz: [Microsoft Bilgi Bankası makalesi 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                                                                                         | MBSA 2.1.1 |  
|-----------------------------------------------------------------------------------------------------------------|------------|  
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2 | Evet       |  
| x64 tabanlı sistemler için Windows Server 2008 R2                                                               | Evet       |
  
En son MBSA sürümü yayımlandı: [Microsoft Baseline Security Analyzer 2.1.1](http://www.microsoft.com/downloads/details.aspx?familyid=b1e76bbe-71df-41e8-8b52-c871d012ba78&displaylang=tr). Daha fazla bilgi için, bkz. [Microsoft Baseline Security Analyzer 2.1](http://technet.microsoft.com/en-us/security/cc184923.aspx).
  
**Windows Server Update Services**
  
Windows Server Update Services'ı (WSUS) kullanarak, yöneticiler en son kritik güncelleştirmeleri ve güvenlik güncelleştirmelerini Microsoft Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e ve SQL Server 2000'e dağıtabilir. Bu güvenlik güncelleştirmesini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                                                                                         | SMS 2.0 | SUIT ile birlikte SMS 2003 | ITMU ile birlikte SMS 2003 | Configuration Manager 2007 |  
|-----------------------------------------------------------------------------------------------------------------|---------|----------------------------|----------------------------|----------------------------|  
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2 | Hayır   | Hayır                      | Evet                       | Evet                       |  
| x64 tabanlı sistemler için Windows Server 2008 R2                                                               | Hayır   | Hayır                      | Evet                       | Evet                       |
  
SMS 2.0 ve SMS 2003 için, SMS tarafından güvenlik güncelleştirmelerini algılamak için Güvenlik Güncelleştirmesi Envanter Aracı (SUIT) kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS tarama araçları hakkında daha fazla bilgi için, bkz. [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
**Güncelleştirme Uyumluluğu Değerlendiricisi ve Uygulama Uyumluluğu Araç Takımı**
  
Güncelleştirmeler genelde uygulamalarınızın çalışması için gerekli olan aynı dosyalara ve kayıt defteri ayarlarına yazar. Bu durum da uyumsuzlukları tetikleyebilir ve güvenlik güncelleştirmelerinin dağıtılması için gereken zamanı artırabilir. [Uygulama Uyumluluğu Araç Takımı](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) ile birlikte gelen [Güncelleştirme Uyumluluğu Değerlendiricisi](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) bileşenlerini kullanarak, Windows güncelleştirmelerinin yüklü uygulamalara göre sınanması ve doğrulanması sürecini hızlandırabilirsiniz.
  
Uygulama Uyumluluğu Araç Takımı (ACT), çalışma ortamınıza Microsoft Windows Vista'yı, bir Microsoft Güvenlik Güncelleştirmesi'ni ya da Windows Internet Explorer'ın yeni bir sürümünü dağıtmadan önce uygulama uyumluluğu sorunlarını değerlendirmek ve etkilerini azaltmak için kullanılabilecek gerekli araçları ve belgeleri içerir.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows Server 2008 (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows Server 2008'in tüm desteklenen x64 tabanlı sürümleri:<br />
Windows6.0-KB977894-x64 /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows Server 2008'in tüm desteklenen x64 tabanlı sürümleri:<br />
Windows6.0-KB977894-x64 /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/977894">Microsoft Bilgi Bankası makalesi 977894</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong> Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
#### Windows Server 2008 R2 (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows Server 2008 R2'nin tüm desteklenen x64 tabanlı sürümleri:<br />
Windows6.1-KB977894-x64 /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows Server 2008 R2'nin tüm desteklenen x64 tabanlı sürümleri:<br />
Windows6.1-KB977894-x64 /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/977894">Microsoft Bilgi Bankası makalesi 977894</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong> Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
### Diğer Bilgiler
  
#### İlgili Kaynaklar
  
Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):
  
-   Jan Bottorff, Hyper-V'de Yönerge Kümesi Doğrulaması Güvenlik Açığı'nı (CVE-2010-0026) bildirdiği için
  
#### Microsoft Etkin Koruma Programı (MAPP)
  
Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.
  
#### Destek
  
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden veya 1-866-PCSAFETY numaralı telefondan teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
#### Sorumluluğun Kaldırılması
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
#### Düzenlemeler
  
-   V1.0 (9 Şubat 2010): Bülten yayımlandı.  
-   V1.1 (10 Şubat 2010): **Systems Management Server** tablosunda Windows Server 2008 R2 için ITMU ile birlikte SMS 2003 girdisi değiştirildi. Bu yalnızca bilgilendirme amaçlı bir değişikliktir. Güvenlik güncelleştirmesi dosyalarında veya algılama mantığında herhangi bir değişiklik yapılmamıştır.
  
*Built at 2014-04-18T01:50:00Z-07:00*
