---
TOCTitle: 'MS07-010'
Title: 'Microsoft Güvenlik Bülteni MS07-010 - Kritik'
ms:assetid: 'ms07-010'
ms:contentKeyID: 61235323
ms:mtpsurl: 'https://technet.microsoft.com/tr-TR/library/ms07-010(v=Security.10)'
---

Security Bulletin

Microsoft Güvenlik Bülteni MS07-010 - Kritik
============================================

Microsoft Zararlı Yazılımlara Karşı Koruma Altyapısındaki Güvenlik Açığı Uzaktan Kod Yürütülmesine İzin Verebilir (932135)
--------------------------------------------------------------------------------------------------------------------------

Yayım Tarihi: 13 Şubat 2007 Salı | Güncelleştirme Tarihi: 22 Şubat 2007 Perşembe

**Sürüm:** 1,1

**Sürüm:** 1,1

#### Özet

**Bu Belge Kimler İçindir:** Microsoft Zararlı Yazılımlara Karşı Koruma Altyapısı'nı kullanan müşteriler

**Güvenlik Açığının Etkisi:** Uzaktan Kod Yürütme

**En Yüksek Önem Derecesi:** Kritik

**Öneri:** Müşteriler en son Microsoft Zararlı Yazılımlara Karşı Koruma Altyapısı güncelleştirmesini hemen edinmelidir

**Değiştirilen Güvenlik Güncelleştirmeleri:** Yok

**Uyarılar:** Yok

**Sınanan Yazılım:**

**Etkilenen Yazılımlar:**

-   Windows Live OneCare
-   Microsoft Antigen for Exchange 9.x
-   Microsoft Antigen for SMTP Gateway 9.x
-   Microsoft Windows Defender
-   Microsoft Windows Defender x64 Edition
-   Windows Vista'da Microsoft Windows Defender
-   Microsoft Forefront Security for Exchange Server
-   MicrosoftForefront Security for SharePoint

**Etkilenen Bileşenler:**

-   Microsoft Zararlı Yazılımlara Karşı Koruma Altyapısı

Bu listedeki yazılımlar, sürümlerin etkilenip etkilenmediğini belirlemek amacıyla sınanmıştır. Diğer sürümler artık güvenlik güncelleştirmesi desteği içermemekte veya etkilenmemektedir. Ürününüz ve sürümünün destek ömrünü belirlemek için [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

### Genel Bilgiler

Yürütmeyle İlgili Özet
----------------------

<span></span>
**Yönetici Özeti:**

Bu güncelleştirme, Microsoft Zararlı Yazılımlara Karşı Koruma Altyapısı'nda yeni keşfedilen ve özel olarak bildirilen bir güvenlik açığını giderir. Güvenlik açığı, bu bültenin "Güvenlik Açığı Ayrıntıları" bölümünde belgelenmiştir.

Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.

Müşterilerin en son Microsoft Zararlı Yazılımlara Karşı Koruma Altyapısı güncelleştirmesini hemen edinmeleri önerilir.

**Önem Dereceleri ve Güvenlik Açığı Tanımlayıcıları:**

 
<table style="border:1px solid black;">
<thead>
<tr class="header">
<th style="border:1px solid black;" >Güvenlik Açığı Tanımlayıcıları</th>
<th style="border:1px solid black;" >Güvenlik Açığının Etkisi</th>
<th style="border:1px solid black;" >Windows Live OneCare</th>
<th style="border:1px solid black;" >Microsoft Antigen for Exchange 9.x</th>
<th style="border:1px solid black;" >Microsoft Antigen for SMTP Gateway 9.x</th>
<th style="border:1px solid black;" >Microsoft Windows Defender</th>
<th style="border:1px solid black;" >Microsoft Windows Defender x64</th>
<th style="border:1px solid black;" >Windows Vista'da Microsoft Windows Defender</th>
<th style="border:1px solid black;" >Microsoft Forefront Security for Exchange Server</th>
<th style="border:1px solid black;" >MicrosoftForefront Security for SharePoint</th>
</tr>
</thead>
<tbody>
<tr class="odd">
<td style="border:1px solid black;">Microsoft Zararlı Yazılımlara Karşı Koruma Altyapısı Güvenlik Açığı - <a href="http://www.cve.mitre.org/cgi-bin/cvename.cgi?name=cve-2006-5270">CVE-2006-5270</a></td>
<td style="border:1px solid black;">Uzaktan Kod Yürütme<br />
</td>
<td style="border:1px solid black;">Kritik<br />
</td>
<td style="border:1px solid black;">Kritik<br />
</td>
<td style="border:1px solid black;">Kritik</td>
<td style="border:1px solid black;">Kritik</td>
<td style="border:1px solid black;">Kritik<br />
</td>
<td style="border:1px solid black;">Kritik</td>
<td style="border:1px solid black;">Kritik</td>
<td style="border:1px solid black;">Kritik</td>
</tr>
</tbody>
</table>
  
Bu [değerlendirme](http://go.microsoft.com/fwlink/?linkid=21140), güvenlik açığından etkilenen sistem türlerine, bunların tipik dağıtım şekillerine ve bu sistemlerde güvenlik açığından yararlanmanın olası sonuçlarına göre yapılmıştır.
  
Bu Güvenlik Güncelleştirmesi İle İlgili Sık Sorulan Sorular (SSS)  
-----------------------------------------------------------------
  
<span></span>
**Microsoft Zararlı Yazılımlara Karşı Koruma Altyapısı'nı kullanan Microsoft ürünlerim otomatik olarak güncelleştiriliyor mu?**  
  
Aşağıdaki tabloda, bu güvenlik güncelleştirmesini dağıtım yöntemleri sunulur.
  
| Ürün                                             | Otomatik Güncelleştirme                                   | Altyapı Sürüm Numarası |  
|--------------------------------------------------|-----------------------------------------------------------|------------------------|  
| Windows Live OneCare                             | Evet (Windows Live OneCare Otomatik Güncelleştirme)       | 1.1.2101.0             |  
| Microsoft Antigen for Exchange 9.x               | Evet (Forefront Server güvenlik güncelleştirmesi hizmeti) | 0.1.8.53               |  
| Microsoft Antigen for SMTP Gateway 9.x           | Evet (Forefront Server güvenlik güncelleştirmesi hizmeti) | 0.1.8.53               |  
| Microsoft Windows Defender                       | Evet (Microsoft Update)                                   | 1.1.2101.0             |  
| Windows Vista'da Microsoft Windows Defender      | Evet (Microsoft Update)                                   | 1.1.2101.0             |  
| Microsoft Windows Defender x64 Edition           | Evet (Microsoft Update)                                   | 1.1.2101.0             |  
| Microsoft Forefront Security for Exchange Server | Evet (Forefront Server güvenlik güncelleştirmesi hizmeti) | 0.1.8.53               |  
| Microsoft Forefront Security for SharePoint      | Evet (Forefront Server güvenlik güncelleştirmesi hizmeti) | 0.1.8.53               |
  
**Not** Kullandığınız altyapı yukarıda listelenen Altyapı Sürüm Numarası'na eşit veya bu değerden daha büyükse, bu güvenlik açığından etkilenmezsiniz ve herhangi bir işlem yapmanız gerekmez.
  
**Not** Microsoft Antivirus istemci yazılımları için Otomatik Güncelleştirme veya Microsoft Update hizmetini devre dışı bırakan kullanıcıların, güncelleştirilmiş Microsoft Zararlı Yazılımlara Karşı Koruma altyapısını edinebilmeleri için Otomatik Güncelleştirme hizmetini yeniden etkinleştirmeleri ya da Microsoft Antivirus istemci yazılımlarını el ile güncelleştirmeleri gerekir. Microsoft Antivirus istemci yazılımını el ile güncelleştirmek için, kullanıcılar etkilenen yazılımla birlikte gelen ürün belgelerine başvurmalıdır.
  
**Not** Microsoft Antigen ve Microsoft Forefront için, Microsoft altyapısı otomatik olarak güncelleştirilir. Varsayılan yüklemeleri değiştirilmiş olan sistemlerde, yönetici aracı yardımıyla el ile altyapı güncelleştirmeleri gerçekleştirilebilir. Altyapı devre dışı bırakılmışsa, yeniden etkinleştirilebilir ve “şimdi güncelleştir” bağlantısı tıklatılarak hemen güncelleştirilebilir. Microsoft Antigen Enterprise Manager'ı kullanarak altyapıları güncelleştiren müşteriler, Altyapı Güncelleştirmesi Yeniden Dağıtım İşi'ni seçip **Şimdi Çalıştır**'ı tıklatmalıdır.
  
**Not** Windows Defender için Kötü Amaçlı Yazılımdan Koruma Altyapısı güncelleştirmeleri, normal Windows Defender imza güncelleştirme işleminin bir parçası olarak dağıtılır. Windows Defender tanım güncelleştirmelerini dağıtmak için Windows Server Update Services (WSUS) kullanma hakkında daha fazla bilgi için bkz. [Microsoft Bilgi Bankası Makalesi 919772](http://support.microsoft.com/kb/919772).
  
Güvenlik Açığı Ayrıntıları  
--------------------------
  
<span></span>
#### Microsoft Zararlı Yazılımlara Karşı Koruma Altyapısı Güvenlik Açığı - CVE-2006-5270:
  
Microsoft Zararlı Yazılımlara Karşı Koruma Altyapısı'nda Portable Document Format (PDF) dosyalarını ayrıştırma biçimi nedeniyle bir uzaktan kod yürütme güvenlik açığı bulunmaktadır. Saldırgan, özel hazırlanmış bir PDF dosyası hedeflenen bilgisayar sistemi tarafından alınıp Microsoft Zararlı Yazılımlara Karşı Koruma Altyapısı tarafından tarandığında uzaktan kod yürütülmesine olanak sağlayabilecek bir PDF Dosyası oluşturmak yoluyla bu güvenlik açığından yararlanabilir.
  
#### Microsoft Zararlı Yazılımlara Karşı Koruma Altyapısı Güvenlik Açığı - CVE-2006-5270 için Azaltıcı Etkenler:
  
Bu güvenlik açığı için herhangi bir azaltıcı etken belirlenememiştir.
  
#### Microsoft Zararlı Yazılımlara Karşı Koruma Altyapısı Güvenlik Açığı - CVE-2006-5270 için Geçici Çözümler:
  
-   Microsoft Forefront Security Server for Exchange, Microsoft Forefront Security Server for SharePoint ve Microsoft Antigen, aynı sistemde Microsoft Kötü Amaçlı Yazılımlardan Koruma Altyapısı'na ek olarak başka altyapıları da destekler. Etkilenen bir sistemde birden çok altyapı kullanılabiliyorsa, yöneticiler, Microsoft Zararlı Yazılımlara Karşı Koruma Altyapısı güncelleştirilinceye kadar geçici bir çözüm olarak Microsoft Zararlı Yazılımlara Karşı Koruma Altyapısı'nı devre dışı bırakabilir. Yöneticiler Microsoft Zararlı Yazılımlara Karşı Koruma Altyapısı'nı devre dışı bırakmadan önce, üçüncü taraf altyapıları için en son virüs imzalarını yüklemelidir.  
-   Windows Live OneCare ve Microsoft Windows Defender için herhangi bir geçici çözüm belirlenmemiştir.
  
#### Microsoft Zararlı Yazılımlara Karşı Koruma Altyapısı Güvenlik Açığı - CVE-2006-5270 Hakkında SSS:
  
**Bu güvenlik açığının kapsamı nedir?**  
Microsoft Zararlı Yazılımlara Karşı Koruma Altyapısı'nda Portable Document Format (PDF) dosyalarını ayrıştırma biçimi nedeniyle bir uzaktan kod yürütme güvenlik açığı bulunmaktadır. Saldırgan, özel hazırlanmış bir PDF dosyası hedeflenen bilgisayar sistemi tarafından alınıp Microsoft Zararlı Yazılımlara Karşı Koruma Altyapısı tarafından tarandığında uzaktan kod yürütülmesine olanak sağlayabilecek bir PDF Dosyası oluşturmak yoluyla bu güvenlik açığından yararlanabilir.
  
**Güvenlik açığına ne neden olmaktadır?**  
Özel hazırlanmış bir PDF dosyası işlenirken Microsoft Zararlı Yazılımlara Karşı Koruma Altyapısı'nda bir tamsayı taşması.
  
**Microsoft Zararlı Yazılımlara Karşı Koruma Altyapısı nedir?**  
Microsoft Zararlı Yazılımlara Karşı Koruma Altyapısı olan mpengine.dll dosyası, aşağıdaki virüsten koruma ve casus yazılım önleme istemcileri için tarama, algılama ve temizleme becerileri sağlar: Windows Live OneCare, Microsoft Forefront Security, Microsoft Antigen ve Windows Defender.
  
**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan uzaktan kod yürütülmesine neden olabilir ve etkilenen sistemin tüm denetimini ele geçirebilir.
  
**Bu güvenlik açığından kimler yararlanabilir?**  
Etkilenen bir sisteme özel hazırlanmış bir PDF dosyası teslim edebilen herhangi bir anonim kullanıcı bu açıktan yararlanmaya çalışabilir.
  
**Bir saldırgan güvenlik açığından nasıl yararlanabilir?**  
Saldırgan, özel hazırlanmış bir PDF eki oluşturmak ve etkilenen sistemi bu PDF ekini işlemeye zorlamak yoluyla bu açıktan yararlanmaya çalışabilir. Hedeflenen makinedeki Microsoft Zararlı Yazılımlara Karşı Koruma Altyapısı tarafından PDF dosyası otomatik olarak tarandığında, PDF dosyası etkilenen sistemin rasgele kod çalıştırmasına neden olabilir.
  
Son olarak, saldırgan, özel hazırlanmış PDF dosyasının bir Web sitesinde kullanılabilir olmasını da sağlayabilir. Bir saldırganın kullanıcıları belirli bir Web sitesini ziyaret etmeye zorlama yolu yoktur. Bunun yerine, saldırganın kullanıcıları kendi Web sitesine götüren bir bağlantıyı tıklatmalarını sağlayarak onları bu siteye çekmesi gerekmektedir.
  
**Bu güvenlik açığından birincil derecede hangi sistemler etkileniyor?**  
Microsoft Zararlı Yazılımlara Karşı Koruma Altyapısı'nı kullanan ve filtreleri PDF dosyasının işlenmesine izin verecek biçimde yapılandırılmış olan tüm Microsoft Antivirus istemcileri risk altındadır.
  
**Güncelleştirme ne yapıyor?**  
Güncelleştirme, Microsoft Zararlı Yazılımlara Karşı Koruma Altyapısı'nın verileri ayrılmış arabelleğe geçirmeden önce PDF dosyasındaki verilerin uzunluğunu doğrulamak için kullandığı yöntemi değiştirerek tamsayı taşması güvenlik açığını ortadan kaldırır.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı. Bu güvenlik bülteni ilk yayımlandığında, Microsoft bu güvenlik açığının genel olarak duyurulduğuna dair herhangi bir bilgi almamıştı. Bu güvenlik güncelleştirmesi, güvenlik açığının yanı sıra iç araştırmalar sonucunda keşfedilen ek sorunları da giderir.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.
  
Güvenlik Güncelleştirmesi Bilgileri  
-----------------------------------
  
<span></span>
**Etkilenen Yazılımlar:**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows Live OneCare
  
**Önkoşullar**  
Bu güvenlik güncelleştirmesi için Windows Live OneCare gerekir.
  
**Yeniden Başlatma Gereksinimi**
  
Bu güncelleştirme yeniden başlatma gerektirmez. Yükleyici gereken hizmetleri durdurur, güncelleştirmeyi uygular ve sonra hizmetleri yeniden başlatır. Ancak gereken hizmetler herhangi bir nedenle durdurulamazsa veya gerekli dosyalar o sırada kullanılıyorsa, bu güncelleştirme yeniden başlatma gerektirir. Bu durumda, yeniden başlatmanızı öneren bir ileti görüntülenir.
  
Bilgisayarınızı yeniden başlatmanızın istenmesinin nedenleri hakkında daha fazla bilgi için, bkz: [Microsoft Bilgi Bankası makalesi 887012](http://support.microsoft.com/kb/887012).
  
**Kaldırma Bilgileri**
  
Windows XP üzerinde Windows Live OneCare kullanılıyorsa bu güncelleştirme kaldırılamaz.
  
Windows Vista üzerinde Windows Live OneCare kullanılıyorsa bu güncelleştirme kaldırılabilir.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  **Yardım**'ı ve sonra da **Windows Live OneCare Hakkında**'yı tıklatın.  
2.  Sürüm numarasını denetleyin. Virüs ve casus yazılım tanım sürümü 1.1.2101.0 veya üstü olarak görünüyorsa güncelleştirme başarıyla yüklenmiştir.
  
#### Microsoft Antigen for Exchange 9.x
  
**Önkoşullar**  
Bu güvenlik güncelleştirmesi Microsoft Antigen for Exchange Server 9.x gerektirir.
  
**Yeniden Başlatma Gereksinimi**
  
Bu güncelleştirme otomatik olarak yüklenir ve yeniden başlatma gerektirmez.
  
Microsoft Antigen for Exchange Server'da, Forefront Server güvenlik güncelleştirmesi hizmeti Microsoft Antivirus altyapısını otomatik olarak güncelleştirir. Ancak, Microsoft Antigen çalışan ve Microsoft Antivirus altyapısının kullanıcılar tarafından devre dışı bırakıldığı bilgisayar sistemlerinde, kullanıcıların altyapıyı yönetici aracı yardımıyla yeniden etkinleştirmeleri gerekir. Altyapı yeniden etkinleştirildikten sonra, “şimdi güncelleştir” bağlantısı tıklatılarak güncelleştirilmelidir.
  
**Kaldırma Bilgileri**
  
Bu güncelleştirme kaldırılamaz.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  Antigen Administrator'da, **Scanner Updates**'i ve sonra da **Microsoft Antivirus**'ü tıklatın.  
2.  Sürüm numarasını denetleyin. Microsoft Antivirus altyapısının yapı numarası 0.1.8.53 veya daha büyükse, güncelleştirme başarıyla yüklenmiştir.
  
Microsoft Antigen altyapılarını yapılandırma ile ilgili yönergeler için, şu [Microsoft Web sitesini](http://www.microsoft.com/technet/antigen/2006/gettingstarted/exchange-userguide/default.mspx?mfr=true) ziyaret edin.
  
#### Microsoft Antigen for SMTP Gateway 9.x
  
**Önkoşullar**  
Bu güvenlik güncelleştirmesi Microsoft Antigen for SMTP Gateway 9.x gerektirir.
  
**Yeniden Başlatma Gereksinimi**
  
Bu güncelleştirme otomatik olarak yüklenir ve yeniden başlatma gerektirmez.
  
Microsoft Antigen for SMTP Gateway'de, Forefront Server güvenlik güncelleştirmesi hizmeti Microsoft Antivirus altyapısını otomatik olarak güncelleştirir. Ancak, Microsoft Antigen çalışan ve Microsoft Antivirus altyapısının kullanıcılar tarafından devre dışı bırakıldığı bilgisayar sistemlerinde, kullanıcıların altyapıyı yönetici aracı yardımıyla yeniden etkinleştirmeleri gerekir. Altyapı yeniden etkinleştirildikten sonra, “şimdi güncelleştir” bağlantısı tıklatılarak güncelleştirilmelidir.
  
**Kaldırma Bilgileri**
  
Bu güncelleştirme kaldırılamaz.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  Antigen Administrator'da, **Scanner Updates**'i ve sonra da **Microsoft Antivirus**'ü tıklatın.  
2.  Sürüm numarasını denetleyin. Microsoft Antivirus altyapısının yapı numarası 0.1.8.53 veya daha büyükse, güncelleştirme başarıyla yüklenmiştir.
  
Microsoft Antigen altyapılarını yapılandırma ile ilgili yönergeler için, şu [Microsoft Web sitesini](http://www.microsoft.com/technet/antigen/2006/gettingstarted/exchange-userguide/default.mspx?mfr=true) ziyaret edin.
  
#### Microsoft Windows Defender ve Windows Vista'da Windows Defender
  
**Önkoşullar**  
Bu güvenlik güncelleştirmesi Windows Defender gerektirir.
  
**Yeniden Başlatma Gereksinimi**
  
Bu güncelleştirme yeniden başlatma gerektirmez. Yükleyici gereken hizmetleri durdurur, güncelleştirmeyi uygular ve sonra hizmetleri yeniden başlatır. Ancak gereken hizmetler herhangi bir nedenle durdurulamazsa veya gerekli dosyalar o sırada kullanılıyorsa, bu güncelleştirme yeniden başlatma gerektirir. Bu durumda, yeniden başlatmanızı öneren bir ileti görüntülenir.
  
Bilgisayarınızı yeniden başlatmanızın istenmesinin nedenleri hakkında daha fazla bilgi için, bkz: [Microsoft Bilgi Bankası makalesi 887012](http://support.microsoft.com/kb/887012).
  
**Kaldırma Bilgileri**
  
Bu güncelleştirme Windows XP veya Windows Server 2003'ten kaldırılmaz.
  
Bu güncelleştirme Windows Vista'dan kaldırılabilir.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  **Yardım**'ı ve sonra da **Windows Defender Hakkında**'yı tıklatın.  
2.  Sürüm numarasını denetleyin. Microsoft Antivirus altyapısının yapı numarası 1.1.2101.0 veya daha büyükse, güncelleştirme başarıyla yüklenmiştir.
  
#### Microsoft Forefront Security for Exchange Server
  
**Önkoşullar**  
Bu güvenlik güncelleştirmesi Forefront Security for Exchange Server gerektirir.
  
**Yeniden Başlatma Gereksinimi**
  
Bu güncelleştirme otomatik olarak yüklenir ve yeniden başlatma gerektirmez.
  
Forefront Security for Exchange Server'da, Forefront Server güvenlik güncelleştirmesi hizmeti Microsoft Antimalware Engine'i otomatik olarak güncelleştirir. Ancak, Forefront Security for Exchange Server çalışan ve Microsoft Antimalware Engine'in kullanıcılar tarafından devre dışı bırakıldığı bilgisayar sistemlerinde, kullanıcıların altyapıyı yönetici aracı yardımıyla yeniden etkinleştirmeleri gerekir. Altyapı yeniden etkinleştirildikten sonra, “şimdi güncelleştir” bağlantısı tıklatılarak güncelleştirilmelidir.
  
**Kaldırma Bilgileri**
  
Bu güncelleştirme kaldırılamaz.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  Forefront Administrator'da, **Scanner Updates**'i ve sonra da **Antimalware Engine**'i tıklatın.  
2.  Sürüm numarasını denetleyin. Microsoft Antimalware Engine'in yapı numarası 0.1.8.53 veya daha büyükse, güncelleştirme başarıyla yüklenmiştir.
  
Forefront Server Security for Exchange Server altyapılarını yapılandırma ile ilgili yönergeler için, şu [Microsoft Web sitesini](http://www.microsoft.com/technet/forefront/serversecurity/exchange/userguide/default.mspx?mfr=true) ziyaret edin.
  
#### Microsoft Forefront Security for SharePoint
  
**Önkoşullar**  
Bu güvenlik güncelleştirmesi Forefront Security for SharePoint gerektirir.
  
**Yeniden Başlatma Gereksinimi**
  
Bu güncelleştirme otomatik olarak yüklenir ve yeniden başlatma gerektirmez.
  
Forefront Security for SharePoint'te, Forefront Server güvenlik güncelleştirmesi hizmeti Microsoft Antimalware Engine'i otomatik olarak güncelleştirir. Ancak, Forefront Security for SharePoint çalışan ve Microsoft Antimalware Engine'in kullanıcılar tarafından devre dışı bırakıldığı bilgisayar sistemlerinde, kullanıcıların altyapıyı yönetici aracı yardımıyla yeniden etkinleştirmesi gerekir. Altyapı yeniden etkinleştirildikten sonra, “şimdi güncelleştir” bağlantısı tıklatılarak güncelleştirilmelidir.
  
**Kaldırma Bilgileri**
  
Bu güncelleştirme kaldırılamaz.
  
**Güncelleştirme Yüklemesini Doğrulama**
  
Güncelleştirmenin etkilenen bir sisteme uygulanmış olduğunu doğrulamak için, aşağıdaki adımları uygulayın:
  
1.  Forefront Administrator'da, **Scanner Updates**'i ve sonra da **Microsoft Antimalware Engine**'i tıklatın.  
2.  Sürüm numarasını denetleyin. Microsoft Antimalware Engine'in yapı numarası 0.1.8.53 veya daha büyükse, güncelleştirme başarıyla yüklenmiştir.
  
Forefront Server Security for SharePoint altyapılarını yapılandırma ile ilgili yönergeler için, şu [Microsoft Web sitesini](http://www.microsoft.com/technet/forefront/serversecurity/sharepoint/userguide/default.mspx?mfr=true) ziyaret edin.
  
### Diğer Bilgiler
  
**İlgili Kaynaklar**
  
Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):
  
-   [ISS X-Force](http://www.iss.net/) için çalışan Neel Mehta ve Alex Wheeler, Microsoft Antivirus Altyapısı Güvenlik Açığı'nı (CVE-2006-5270) bildirdikleri için.
  
**Diğer Güvenlik Güncelleştirmelerini Elde Etme:**
  
Diğer güvenlik sorunlarıyla ilgili güncelleştirmeler aşağıdaki konumlardan alınabilir:
  
-   Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden edinilebilir. "güvenlik\_düzeltme\_eki" anahtar sözcüğünü aratarak kolayca bulabilirsiniz.  
-   Tüketici platformlarına yönelik güncelleştirmeler [Microsoft Update Web sitesinde](http://go.microsoft.com/fwlink/?linkid=40747) bulunabilir.
  
**Destek:**
  
-   ABD ve Kanada'daki müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
**Güvenlik Kaynakları:**
  
-   [Microsoft TechNet Güvenlik](http://go.microsoft.com/fwlink/?linkid=21132) Web sitesinde Microsoft ürünlerinde güvenlik konusunda ek bilgi bulabilirsiniz.  
-   [TechNet Update Management Center](http://go.microsoft.com/fwlink/?linkid=69903)  
-   [Microsoft Software Update Services](http://go.microsoft.com/fwlink/?linkid=21133)  
-   [Microsoft Windows Server Update Services](http://go.microsoft.com/fwlink/?linkid=50120)  
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)  
-   [Windows Update](http://go.microsoft.com/fwlink/?linkid=21130)  
-   [Microsoft Update](http://update.microsoft.com/microsoftupdate)  
-   Windows Update Kataloğu: Windows Update Kataloğu hakkında daha fazla bilgi için, bkz: [Microsoft Bilgi Bankası makalesi 323166](http://support.microsoft.com/kb/323166).  
-   [Office Update](http://go.microsoft.com/fwlink/?linkid=21135)
  
**Software Update Services:**
  
Microsoft Software Update Services'ı (SUS) kullanarak, yöneticiler en son kritik güncelleştirmeleri ve güvenlik güncelleştirmelerini Windows 2000 ve Windows Server 2003 tabanlı sunuculara ve Windows 2000 Professional veya Windows XP Professional çalıştıran masaüstü sistemlere hızla ve güvenle dağıtabilir.
  
Güvenlik güncelleştirmelerini Software Update Services kullanarak dağıtma hakkında daha fazla bilgi için [Software Update Services Web sitesini](http://go.microsoft.com/fwlink/?linkid=21133) ziyaret edin.
  
**Windows Server Update Services:**
  
Windows Server Update Services'ı (WSUS) kullanarak, yöneticiler Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e ve SQL Server 2000'e yönelik en son kritik güncelleştirmeleri ve güvenlik güncelleştirmelerini Windows 2000 ve sonraki işletim sistemi sürümlerine hızla ve güvenle dağıtabilir.
  
Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.
  
**Systems Management Server:**
  
Microsoft Systems Management Server (SMS), güncelleştirmeleri yönetmek için yüksek düzeyde yapılandırılabilir bir kuruluş çözümü sunar. SMS kullanarak, yöneticiler güvenlik güncelleştirmelerine gereksinimi olan Windows tabanlı sistemleri belirleyebilir ve bu güncelleştirmeleri son kullanıcıların çalışmasını etkilemeden kuruluş genelinde denetimli bir şekilde dağıtabilir. Yöneticilerin güvenlik güncelleştirmelerini dağıtmak için SMS 2003'ü nasıl kullanacakları hakkında daha fazla bilgi için, [SMS 2003 Güvenlik Düzeltme Eki Yönetimi Web sitesine](http://go.microsoft.com/fwlink/?linkid=22939) bakın. SMS 2.0 kullanıcıları, güvenlik güncelleştirmelerinin dağıtılmasına yardımcı olması için [Software Updates Service Feature Pack](http://go.microsoft.com/fwlink/?linkid=33340)'i de kullanabilir. SMS hakkında bilgi için [SMS Web sitesini](http://go.microsoft.com/fwlink/?linkid=21158) ziyaret edin.
  
**Not** SMS güvenlik bülteni güncelleştirmesi algılama ve dağıtımı konusunda geniş destek sağlamak için, Microsoft Baseline Security Analyzer'ı, Microsoft Office Algılama Aracı'nı ve Kuruluş Güncelleştirme Tarama Aracı'nı kullanır. Bazı yazılım güncelleştirmeleri bu araçlar tarafından algılanmayabilir. Yöneticiler, bu durumlarda SMS'nin envanter becerilerini kullanarak güncelleştirmeleri belirli sistemlere hedefleyebilir. Bu yordam hakkında daha fazla bilgi için şu [Web sitesini](http://go.microsoft.com/fwlink/?linkid=33341) ziyaret edin. Bazı güvenlik güncelleştirmeleri bilgisayarın yeniden başlatılmasının ardından yönetimsel haklar gerektirir. Yöneticiler, bu güncelleştirmeleri yüklemek için Elevated Rights Deployment Tool'u kullanabilir ([SMS 2003 Administration Feature Pack](http://go.microsoft.com/fwlink/?linkid=33387) ve [SMS 2.0 Administration Feature Pack](http://go.microsoft.com/fwlink/?linkid=21161) içinde bulunur).
  
**Sorumluluğun Kaldırılması:**
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
**Düzenlemeler:**
  
-   V1.0 (13 Şubat 2007): Bülten yayımlandı.  
-   V1.1 (2 Şubat 2007): Bülten güncelleştirildi: WSUS Windows Defender güncelleştirme işlemi için "Yönetici Özeti"nde yer alan "Bu Güvenlik Güncelleştirmesiyle İlgili Sık Sorulan Sorular (SSS)" bölümü.
  
*Built at 2014-04-18T01:50:00Z-07:00*
