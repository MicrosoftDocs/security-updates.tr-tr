---
TOCTitle: 'MS07-018'
Title: 'Microsoft Güvenlik Bülteni MS07-018 - Kritik'
ms:assetid: 'ms07-018'
ms:contentKeyID: 61235331
ms:mtpsurl: 'https://technet.microsoft.com/tr-TR/library/ms07-018(v=Security.10)'
---

Security Bulletin

Microsoft Güvenlik Bülteni MS07-018 - Kritik
============================================

Microsoft Content Management Server'daki Güvenlik Açığı Uzaktan Kod Yürütülmesine İzin Verebilir (925939)
---------------------------------------------------------------------------------------------------------

Yayım Tarihi: 10 Nisan 2007 Salı | Güncelleştirme Tarihi: 12 Haziran 2007 Salı

**Sürüm:** 2.0

#### Özet

**Bu Belge Kimler İçindir:** Microsoft Content Management Server kullanan müşteriler

**Güvenlik Açığının Etkisi:** Uzaktan Kod Yürütme

**En Yüksek Önem Derecesi:** Kritik

**Öneri:** Müşteriler güncelleştirmeyi hemen uygulamalıdır

**Değiştirilen Güvenlik Güncelleştirmeleri:** Yok

**Uyarılar:** [Microsoft Bilgi Bankası makalesi 924429](http://support.microsoft.com/kb/924429), bu güvenlik güncelleştirmesini yükleyen müşterilerin karşılaşabileceği bilinen sorunları belgelemektedir. Bu makale ayrıca, bu sorunlar için önerilen çözümleri de içermektedir. Daha fazla bilgi için, bkz: [Microsoft Bilgi Bankası makalesi 924429](http://support.microsoft.com/kb/924429).

**Sınanan Yazılımlar ve Güvenlik Güncelleştirmesi Yükleme Konumları:**

**Etkilenen Yazılımlar:**

-   Microsoft Content Management Server 2001 Service Pack 1 — [Güncelleştirmeyi karşıdan yükle (KB924430)](http://www.microsoft.com/downloads/details.aspx?familyid=0aac923d-a6b8-4023-9977-aea6782dc1c7)
-   Microsoft Content Management Server 2002 Service Pack 2 — [Güncelleştirmeyi karşıdan yükle (KB924429)](http://www.microsoft.com/downloads/details.aspx?familyid=41d53931-bcf8-43d9-9d16-592ebfb0ac04)

Bu listedeki yazılımlar, sürümlerin etkilenip etkilenmediğini belirlemek amacıyla sınanmıştır. Diğer sürümler artık güvenlik güncelleştirmesi desteği içermemekte veya etkilenmemektedir. Ürününüz ve sürümünün destek ömrünü belirlemek için [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

### Genel Bilgiler

Yürütmeyle İlgili Özet
----------------------

<span></span>
**Yönetici Özeti:**

Bu güncelleştirme, yeni keşfedilen ve özel olarak bildirilen iki güvenlik açığını giderir. Her bir güvenlik açığı, bu bültenin "Güvenlik Açığı Ayrıntıları" bölümünde belgelenmiştir.

Müşterilerin güncelleştirmeyi hemen uygulaması önerilir.

**Önem Dereceleri ve Güvenlik Açığı Tanımlayıcıları:**

| Güvenlik Açığı Tanımlayıcıları                                                                                                                                | Güvenlik Açığının Etkisi           | Microsoft Content Management Server 2001 Service Pack 1 | Microsoft Content Management Server 2002 Service Pack 2 |
|---------------------------------------------------------------------------------------------------------------------------------------------------------------|------------------------------------|---------------------------------------------------------|---------------------------------------------------------|
| CMS Bellek Bozulması Güvenlik Açığı - [CVE-2007-0938](http://cve.mitre.org/cgi-bin/cvename.cgi?name=cve-2007-0938)                                            | Uzaktan Kod Yürütme                | Kritik                                                  | Kritik                                                  |
| CMS'de Siteler Arası Komut Dosyası Çalıştırma ve Bilgi Sızdırma Güvenlik Açığı - [CVE-2007-0939](http://cve.mitre.org/cgi-bin/cvename.cgi?name=cve-2007-0939) | Bilginin Açığa Çıkması ve Sızdırma | Önemli                                                  | Önemli                                                  |
| **Tüm Güvenlik Açıklarının Toplam Önemi**                                                                                                                     |                                    | **Kritik**                                              | **Kritik**                                              |

Bu [değerlendirme](http://go.microsoft.com/fwlink/?linkid=21140), güvenlik açığından etkilenen sistem türlerine, bunların tipik dağıtım şekillerine ve bu sistemlerde güvenlik açığından yararlanmanın olası sonuçlarına göre yapılmıştır.

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Microsoft bu bülteni 12 Haziran 2007'de neden yeniden yayımladı?**  
Bu bülten, [Microsoft Bilgi Bankası makalesi 924429](http://support.microsoft.com/kb/924429)'da tanımlanan sorunu gidermek üzere yeniden yayımlandı. Güvenlik güncelleştirmesi daha önce varsayılan yol dışındaki bir konuma yapılan CMS 2002 yüklemelerini dikkate almıyordu. Güvenlik güncelleştirmesinin özgün sürümünü yüklemiş olan müşteriler normal işlevselliği yeniden sağlamak üzere [Microsoft Bilgi Bankası makalesi 924429](http://support.microsoft.com/kb/924429)'da açıklanan yönergeleri uygulamalıdır.

**Bu sürüm hangi güncelleştirmelerin yerini alıyor?**  
Bu güncelleştirme önceki bir güvenlik güncelleştirmesinin yerini almaz. Content Management Server 2001 çalıştırıyorsanız, bu güncelleştirmeden önce MS03-002 yüklemeniz önerilir.

**Bu güncelleştirmenin gerekip gerekmediğini belirlemek için Microsoft Baseline Security Analyzer (MBSA) kullanabilir miyim?**  
Aşağıdaki tabloda, bu güvenlik güncelleştirmesi için MBSA algılama özeti sunulur.

| Ürün                                                    | MBSA 1.2.1 | MBSA 2.0.1 |
|---------------------------------------------------------|------------|------------|
| Microsoft Content Management Server 2001 Service Pack 1 | Evet       | Hayır      |
| Microsoft Content Management Server 2002 Service Pack 2 | Evet       | Evet       |

**Not** MBSA, Office Algılama Aracı'nın (ODT) bu güvenlik güncelleştirmesinin uzaktan taranmasını desteklemeyen tümleşik bir sürümünü kullanır. MBSA hakkında daha fazla bilgi için [MBSA Web sitesini](http://go.microsoft.com/fwlink/?linkid=21134) ziyaret edin.

MBSA hakkında daha fazla bilgi için [MBSA Web sitesini](http://go.microsoft.com/fwlink/?linkid=21134) ziyaret edin. Microsoft Update ve MBSA 2.0.1'in şimdilik algılamadığı programlar hakkında daha fazla bilgi için, bkz: [Microsoft Bilgi Bankası makalesi 895660](http://support.microsoft.com/kb/895660).

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.

**Bu güncelleştirmenin gerekip gerekmediğini belirlemek için Systems Management Server (SMS) kullanabilir miyim?**  
Aşağıdaki tabloda, bu güvenlik güncelleştirmesi için SMS algılama özeti sunulur.

| Ürün                                                    | SMS 2.0 | SMS 2003 |
|---------------------------------------------------------|---------|----------|
| Microsoft Content Management Server 2001 Service Pack 1 | Evet    | Hayır    |
| Microsoft Content Management Server 2002 Service Pack 2 | Evet    | Evet     |

SMS 2.0 ve SMS 2003 Software Update Services (SUS) Feature Pack, algılama için MBSA 1.2.1 kullanabilir ve bu nedenle de MBSA 1.2.1'in algılamadığı programlarla ilgili olarak daha önce bu bültende listelenen sınırlamanın aynısına sahiptir.

SMS 2.0 için, Güvenlik Güncelleştirmesi Envanter Aracı'nı (SUIT) içeren SMS SUS Feature Pack, güvenlik güncelleştirmelerini algılamak için SMS tarafından kullanılabilir. SMS SUIT, algılama için MBSA 1.2.1 altyapısını kullanır. SUIT hakkında daha fazla bilgi için şu [Microsoft Web sitesini](http://support.microsoft.com/kb/894154/) ziyaret edin. SUIT'in kısıtlamaları hakkında daha fazla bilgi için, bkz: [Microsoft Bilgi Bankası makalesi 306460](http://support.microsoft.com/kb/306460/). SMS SUS Feature Pack, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı da içerir.

SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için şu [Microsoft Web sitesini](http://go.microsoft.com/fwlink/?linkid=72181) ziyaret edin. SMS 2003, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı kullanabilir.

SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.

Güvenlik Açığı Ayrıntıları
--------------------------

<span></span>
#### CMS Bellek Bozulması Güvenlik Açığı - CVE-2007-0938:

Content Management Server'da, özel hazırlanmış HTTP isteklerini işleme biçimi nedeniyle uzaktan kod yürütülmesine neden olabilecek bir güvenlik açığı bulunmaktadır.

Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.

#### CMS Bellek Bozulması Güvenlik Açığı - CVE-2007-0938 için Azaltıcı Etkenler:

-   Microsoft Internet Information Service 6.0'da, W3WP.exe çalışan işlemi varsayılan olarak yerleşik Network Service hesabı olarak çalışan düşük ayrıcalıklı bir işlemdir.
    **Not** – Bu yalnızca Content Management Server 2002 için geçerlidir.
-   Microsoft Content Management Server (MCMS) Web sitelerini kendi uygulama havuzlarında yapılandırarak diğer Web sitelerinden yalıtan müşteriler, bir saldırının etkilerini sınırlayabilir.

#### CMS Bellek Bozulması Güvenlik Açığı - CVE-2007-0938 için Geçici Çözümler:

Bu güvenlik açığı için herhangi bir geçici çözüm belirlenememiştir.

#### CMS Bellek Bozulması Güvenlik Açığı - CVE-2007-0938 Hakkında SSS:

**Bu güvenlik açığının kapsamı nedir? **
Content Management Server'da, özel hazırlanmış HTTP isteklerini işleme biçimi nedeniyle uzaktan kod yürütülmesine neden olabilecek bir güvenlik açığı bulunmaktadır. Bu güvenlik açığından başarıyla yararlanan bir saldırgan, etkilenen sistemin tüm denetimini uzaktan ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.

**Güvenlik açığına ne neden olmaktadır? **
Microsoft Content Management Server'ın bir HTTP isteğindeki beklenmedik karakterleri işleme biçiminde bir uzaktan kod yürütme güvenlik açığı bulunmaktadır.

**Microsoft Content Management Server nedir? **
[Microsoft Content Management Server](http://www.microsoft.com/cmserver/default.mspx) (MCMS), müşterilerin Web sitelerini oluşturmasına, dağıtmasına ve korumasına olanak verir. Müşteriler MCMS kullanarak, Web sitesinde kullanılabilen sunucu kaynaklarını yönetmenin yanı sıra Web içeriği de oluşturabilir, yayımlayabilir ve yönetebilir.

**Microsoft Content Management Server 2001 çalıştırıyorum ve ManualLogin.asp dosyasını özelleştirdim, yapmam gereken başka bir işlem var mı? **
Bu güvenlik güncelleştirmesi ManualLogin.asp sayfasını güncelleştirmez. Dolayısıyla, bu sayfada yapılan özelleştirmeler, bu güncelleştirme uygulandıktan sonra korunur. Yine de, herhangi bir Web sitesinde bakım işlemleri gerçekleştirilmeden önce, özelleştirilmiş ASP sayfalarının yedeklenmesi önerilir.

**Bir saldırgan bu güvenlik açığından yararlanarak neler yapabilir? **
Bu açığı başarıyla kullanan bir saldırgan, etkilenen sistemin tüm denetimini ele geçirebilir.

**Bir saldırgan güvenlik açığından nasıl yararlanabilir? **
Bir saldırgan, özel hazırlanmış bir URL oluşturup CMS sistemine bir HTTP GET isteği göndererek bu güvenlik açığından yararlanmaya çalışabilir.

**Bu güvenlik açığından birincil derecede hangi sistemler etkileniyor? **
Microsoft Content Management Server'ın etkilenen bir sürümü kullanılarak bakım işlemleri gerçekleştirilen Web siteleri.

**Güncelleştirme ne yapıyor? **
Güncelleştirme, Content Management Server'ın bir HTTP isteğini doğrulama biçimini değiştirerek güvenlik açığını ortadan kaldırır.

**Bu güvenlik bülteni yayımlandığında bu güvenlik açığı genel olarak duyurulmuş muydu? **
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı. Bu güvenlik bülteni ilk yayımlandığında, Microsoft bu güvenlik açığının genel olarak duyurulduğuna dair herhangi bir bilgi almamıştı.

**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı? **
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.

#### CMS'de Siteler Arası Komut Dosyası Çalıştırma ve Bilgi Sızdırma Güvenlik Açığı - CVE-2007-0939:

Microsoft Content Management Server'da (MCMS), saldırganın bir kullanıcıyı zararlı bir komut dosyası çalıştırmaya ikna etmesine neden olabilecek bir siteler arası komut dosyası çalıştırma ve bilgi sızdırma güvenlik açığı bulunmaktadır. Kötü amaçlı komut dosyası çalıştırılırsa kullanıcının güvenlik bağlamında yürütülür. Bu güvenlik açığından yararlanmaya yönelik girişimler kullanıcı etkileşimi gerektirir. Bu güvenlik açığı, saldırganın kullanıcının erişebildiği etkilenen sistemler üzerindeki tüm verilere erişebilmesine olanak verir.

Saldırganın bu güvenlik açığından yararlanarak Web tarayıcısı ve ara proxy sunucu önbelleklerini değiştirmesi ve bu önbelleklere sahte içerik yerleştirmesi de mümkündür.

#### CMS'de Siteler Arası Komut Dosyası Çalıştırma ve Bilgi Sızdırma Güvenlik Açığı - CVE-2007-0939 için Azaltıcı Etkenler:

-   Güvenlik açığından, e-posta yoluyla otomatik olarak yararlanılamaz. Saldırının başarılı olması için, kullanıcının bir e-posta iletisiyle gönderilen bir Web bağlantısını tıklatması gerekir.
-   Saldırgan, yalnızca kullanıcıyı CMS Web sunucusuna erişim sağlayan özel hazırlanmış URL'yi tıklatmaya ikna ederse başarılı olabilir.
-   Bu güvenlik açığından siteler arası komut dosyası çalıştırma açısından yararlanan bir saldırgan, kullanıcıyla aynı izinlere sahip olacaktır.
-   Internet Explorer'da Şifreli sayfaları diske kaydetme gelişmiş Internet seçeneğini etkinleştiren istemciler için, Web sitelerine Güvenli Yuva Katmanı (SSL) protokolü ile erişmeleri durumunda istemci önbelleğine sahte içerik yerleştirme saldırısı girişiminde herhangi bir risk oluşmaz.
-   Etkilenen Web sitelerine erişmek için SSL korumalı bağlantıları kullanan istemciler, ara proxy sunucu önbelleğine sahte içerik yerleştirme girişimlerinden etkilenmez. Bunun nedeni SSL oturum verilerinin şifrelenmesi ve aradaki proxy sunucularda önbelleğe alınmamasıdır.
-   Sahte içerik bir ara proxy sunucunun önbelleğine başarıyla yerleştirilirse, saldırganın sahte önbellek içeriğini hangi kullanıcıların alacağını tahmin etmesi zor olacaktır.

#### CMS'de Siteler Arası Komut Dosyası Çalıştırma ve Bilgi Sızdırma Güvenlik Açığı - CVE-2007-0939 için Geçici Çözümler:

Microsoft aşağıdaki geçici çözümü sınamıştır. Bu geçici çözüm temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

-   **MCMS sitesini Yes-Read Only olarak ayarlamak, bu MCMS sunucusunun girdi noktasına Site Manager'dan içerik geliştirme ve erişim işlemlerini devre dışı bırakır**
    MCMS sitesini **Yes-Read Only** (Evet-Salt Okunur) olarak ayarlamak, bu MCMS sunucusunun girdi noktasına Site Manager'dan (Site Yöneticisi) içerik geliştirme ve erişim işlemlerini devre dışı bırakır, ancak dosya sisteminden hiçbir dosyayı kaldırmaz. Site Manager aracını kullanarak salt okunur bir MCMS sitesindeki ayarları değiştirirseniz, önce Web Sunucusu Yapılandırma aracıyla siteye okuma-yazma erişimi atamalısınız.
    Bir MCMS sitesini salt okunur olarak ayarlamak, içerik dağıtmak üzere istemci tarafı SDAPI'nin (veya Site Manager'ın) kullanılamayacağı anlamına gelir. Salt okunur bir sitede ayrı bir okuma-yazma Web girdi noktası olmadıkça, içerik dağıtımı API'si için sunucu tarafı SDAPI'si kullanılmalıdır.

    **MCMS sitesini Yes-Read Only olarak değiştirmek için şu adımları izleyin:**

    1.  **Başlat**'ı tıklatın, **Programlar**'ı tıklatın ve sonra da **Microsoft Content Management Server**'ı seçin.
    2.  **Server Configuration Application**'ı (Sunucu Yapılandırma Uygulaması) tıklatın.
    3.  **Web** sekmesini tıklatın ve **Configure**'u (Yapılandır) seçin.
    4.  Yapılandırmak istediğiniz MCMS Web sitesinin iletişim kutusunda, **Yes – Read Only** (Evet - Salt Okunur) seçin.
    5.  **Tamam**'ı (Tamam) tıklatarak değişiklikleri kaydedin.

    **Geçici Çözümün Etkisi:** Kullanıcılar MCMS Web Author'ı (MCMS Server'da düzenleme haklarıyla oturum açılamaz) veya Site Manager'ı kullanarak içerik geliştiremez.

#### Microsoft Content Management Server'da Siteler Arası Komut Dosyası Çalıştırma ve Bilgi Sızdırma Güvenlik Açığı - CVE-2007-0939 Hakkında SSS:

**Bu güvenlik açığının kapsamı nedir? **
Microsoft Content Management Server'da (MCMS), bir siteler arası komut dosyası çalıştırma ve bilgi sızdırma güvenlik açığı bulunmaktadır. Güvenlik açığı, kullanıcının tarayıcısına bir istemci tarafı komut dosyası eklenmesine olanak verir. Web tabanlı saldırı senaryosunda, güvenliği aşılmış bir Web sitesi, kullanıcı tarafından sağlanan ve bu güvenlik açığından yararlanabilecek şekilde özel hazırlanmış içeriği veya reklamları kabul edebilir ya da barındırabilir.

Komut dosyası, Web sitesinin yetkili olduğu tüm eylemleri kullanıcı adına gerçekleştirebilir. Bunlar, Web oturumunu izleyip bilgileri üçüncü bir tarafa iletme, kullanıcının sisteminde başka kod çalıştırma ve tanımlama bilgilerini okuma veya yazma gibi eylemlerdir.

**Güvenlik açığına ne neden olmaktadır? **
Siteler arası komut dosyası çalıştırma (XSS) güvenlik açığı, Microsoft Content Management Server'ın bir HTML yeniden yönlendirme sorgusuna sağlanan bir girişi tarayıcıya gönderilmeden önce tam olarak doğrulamaması nedeniyle oluşur.

**Microsoft Content Management Server nedir? **
[Microsoft Content Management Server](http://www.microsoft.com/cmserver/default.mspx) (MCMS), müşterilerin Web sitelerini oluşturmasına, dağıtmasına ve korumasına olanak verir. Müşteriler MCMS kullanarak, Web sitesinde kullanılabilen sunucu kaynaklarını yönetmenin yanı sıra Web içeriği de oluşturabilir, yayımlayabilir ve yönetebilir.

**Siteler arası komut dosyası çalıştırma nedir? **
Siteler arası komut dosyası çalıştırma (XSS), bir saldırganın bir Web sitesi kullanarak kullanıcı oturumuna komut dosyası kodu "eklemesine" olanak veren bir güvenlik açığı sınıfıdır. Güvenlik açığı, dinamik olarak HTML sayfaları oluşturan Web sunucularını etkileyebilir. Bu sunucularda tarayıcıya gönderdikleri dinamik sayfalar katıştırılmış olarak tarayıcı girişi içerirse, bu sunucular, dinamik sayfalara kötü amaçlı içerik eklemek için kullanılabilirler. Böylece, kötü amaçlı komut dosyalarının yürütülmesine izin verilebilir. Web tarayıcıları, "güvenilen" siteler varsayımlarıyla ve sık ziyaret edilen Web sitelerinin durumunu sürekli olarak saklamak amacıyla tanımlama bilgileri kullanarak bu sorunu sürdürür. XSS saldırısı, Web sitesi içeriğini değiştirmez. Bunun yerine, bir güvenilen sunucuyla ilişkilendirilmiş bağlama tarayıcıda yürütülebilen kötü amaçlı komut dosyası ekler.

**Siteler arası komut dosyası çalıştırma nasıl çalışıyor? **
Web sayfaları, metin ve HTML biçimlendirmesi içerir. Metin ve HTML biçimlendirmesi, sunucu tarafından oluşturulur ve istemci tarafından yorumlanır. Dinamik sayfada güvenilmeyen içerik kullanılırsa, ne sunucu ne de istemci bu ekleme eyleminin gerçekleştiğini belirlemek ve koruma amaçlı önlemler almak için yeterli bilgiye sahip olacaktır.

**Microsoft Content Management Server 2001 çalıştırıyorum ve ManualLogin.asp dosyasını özelleştirdim, yapmam gereken başka bir işlem var mı? **
Bu güvenlik güncelleştirmesi ManualLogin.asp sayfasını güncelleştirmez. Dolayısıyla, bu sayfada yapılan özelleştirmeler, bu güncelleştirme uygulandıktan sonra korunur. Yine de, herhangi bir Web sitesinde bakım işlemleri gerçekleştirilmeden önce, özelleştirilmiş ASP sayfalarının yedeklenmesi önerilir.

**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan kullanıcının tarayıcısına bir istemci tarafı komut dosyası ekleyebilir. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir. Güvenlik açığından yararlanarak Web tarayıcısı ve ara proxy sunucu önbelleklerini yönetmek ve bu önbelleklere sahte içerik yerleştirmek de mümkündür.

**Bir saldırgan güvenlik açığından nasıl yararlanabilir? **
E-posta tabanlı saldırı senaryosunda, saldırgan etkilenen bir yazılım uygulamasını çalıştıran bir sunucuya özel olarak hazırlanmış e-posta iletisini göndererek bu güvenlik açığından yararlanabilir. Saldırgan daha sonra, kullanıcıyı e-posta iletisindeki bağlantıyı tıklatmaya ikna edebilir.

Web tabanlı saldırı senaryosunda, bir saldırgan kullanıcının tarayıcısına bir istemci tarafı komut dosyası ekleyebilir. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir.

Güvenlik açığından yararlanarak Web tarayıcısı ve ara proxy sunucu önbelleklerini değiştirmek ve bu önbelleklere sahte içerik yerleştirmek mümkündür.

**Bu güvenlik açığından birincil derecede hangi sistemler etkileniyor? **
Microsoft Content Management Server'ın etkilenen bir sürümü kullanılarak bakım işlemleri gerçekleştirilen Web siteleri.

**Bu güvenlik açığı Internet üzerinden kullanılabilir mi? **
Evet. Saldırgan, bu güvenlik açığından Internet üzerinden yararlanmaya çalışabilir. CMS sunucusuna bir saldırının gerçekleşmesi için, saldırganın sunucunun tam adını bilmesi gerekir.

**Güncelleştirme ne yapıyor? **
Güncelleştirme, Content Management Server'ın HTTP yeniden yönlendirme sorgularını doğrulama biçimini değiştirerek güvenlik açığını ortadan kaldırır.

**Bu güvenlik bülteni yayımlandığında bu güvenlik açığı genel olarak duyurulmuş muydu? **
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı. Bu güvenlik bülteni ilk yayımlandığında, Microsoft bu güvenlik açığının genel olarak duyurulduğuna dair herhangi bir bilgi almamıştı. Bu güvenlik güncelleştirmesi özel olarak duyurulan açığın yanı sıra iç araştırmalar sonucunda keşfedilen ek sorunları da giderir.

**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı? **
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.

Güvenlik Güncelleştirmesi Bilgileri
-----------------------------------

<span></span>
**Etkilenen Yazılımlar:**

Etkilenen yazılımınıza özgü güvenlik güncelleştirmesi hakkında bilgi için, uygun bölüme bakın:

#### Content Management Server

#### Önkoşullar ve Ek Güncelleştirme Ayrıntıları

**Önemli:** Bu güncelleştirmeyi yüklemeden önce aşağıdaki gereksinimlerin karşılandığından emin olun:

-   Content Management Server 2001'i yüklemek için Service Pack 1 yüklü olmalıdır. Bu güncelleştirmeyi yüklemeden önce [Content Management Server 2001 Service Pack 1](http://www.microsoft.com/downloads/details.aspx?familyid=bf03c4cd-17b1-4a6f-8ded-e401909b4791)'i yükleyin.
-   Content Management Server 2002'yi yüklemek için Service Pack 2 yüklü olmalıdır. Bu güncelleştirmeyi yüklemeden önce [Content Management Server 2002 Service Pack 2](http://www.microsoft.com/downloads/details.aspx?familyid=3de1e8f0-d660-4a2b-8b14-0fce961e56fb)'yi yükleyin.
-   Content Management Server 2001 Service Pack 1 kullanıcılarının bu güncelleştirmeden önce [MS03-002](http://technet.microsoft.com/security/bulletin/ms03-002)'yi yüklemeleri önerilir.

**Gelecekteki Hizmet Paketlerine Eklenmesi**

Content Management Server 2001 veya Content Management Server 2002 için planlanmış bir hizmet paketi yoktur, Service Pack 2 son hizmet paketidir.

**Yeniden Başlatma Gereksinimi**

Yeniden başlatma gereksinimi olasılığını azaltmak için, güvenlik güncelleştirmesini yüklemeden önce, etkilenen tüm hizmetleri durdurun ve etkilenen dosyaları kullanabilecek tüm uygulamaları kapatın. Bilgisayarınızı yeniden başlatmanızın istenmesinin nedenleri hakkında daha fazla bilgi için, bkz: [Microsoft Bilgi Bankası makalesi 887012](http://support.microsoft.com/kb/887012).

**Kaldırma Bilgileri**

Güncelleştirmeyi yükledikten sonra kaldıramazsınız. Güncelleştirme yüklenmeden önceki yükleme durumuna dönmek için uygulamayı kaldırmanız ve özgün CD-ROM'dan yeniden yüklemeniz gerekir.

#### Otomatik Yükleme Bilgileri

**Microsoft Update Web Sitesi**

Bu güncelleştirme [Microsoft Update Web sitesi](http://update.microsoft.com/microsoftupdate) aracılığıyla kullanıma sunulacaktır. Microsoft Update sitesi, Windows Update ve Office Update ile sağlanan güncelleştirmeleri bir araya getirir ve otomatik teslimi veya yüksek öncelikli güncelleştirmeleri ve güvenlik güncelleştirmelerini yüklemeyi seçmenize olanak tanır. Bu güncelleştirmeyi, Microsoft Update Web sitesini kullanarak yüklemeniz önerilir. Microsoft Update Web sitesi, bilgisayarınızdaki yüklemeyi algılar ve sizi, yüklemenizin güncel durumda olmasını sağlamak için gerekli güncelleştirmeleri yüklemeniz konusunda uyarır.

Microsoft Update Web sitesinin bilgisayarınıza yüklemeniz için gereken güncelleştirmeleri algılamasını sağlamak için, Microsoft Update Web sitesini ziyaret edin. **Hızlı Yükleme (Önerilen)** veya **Özel** seçenekleri sunulur. Algılama tamamlandıktan sonra, onaylamanız için önerilen güncelleştirmeler listesini alacaksınız. İşlemi tamamlamak üzere **Güncelleştirmeleri Yükle** veya **Güncelleştirmeleri Gözden Geçir ve Yükle**'yi tıklatın.

#### Yükleme Bilgileri

Uygulamanızı bir sunucu konumundan yüklediyseniz, sunucu yöneticinizin sunucu konumunu yönetimsel güncelleştirmeyle güncelleştirmesi ve bu güncelleştirmeyi bilgisayarınıza dağıtması gerekir.

**Yükleme Bilgileri**

Aşağıdaki kurulum anahtarları, yöneticiye dosyaları güvenlik güncelleştirmesinin içinden ayıklama yöntemini özelleştirme imkanı sağladığından, yönetimsel yüklemelerle ilgilidir.

Güvenlik güncelleştirmesi, Content Management Server 2001 Service Pack 1 için aşağıdaki kurulum anahtarlarını destekler:

| Anahtar | Açıklama                                                                           |
|---------|------------------------------------------------------------------------------------|
| **/q**  | Dosyalar ayıklanırken sessiz mod kullanılacağını belirtir veya istemleri bastırır. |

Güvenlik güncelleştirmesi, Content Management Server 2002 Service Pack 1 için aşağıdaki kurulum anahtarlarını destekler:

| Anahtar    | Açıklama                                                                                                                     |
|------------|------------------------------------------------------------------------------------------------------------------------------|
| **/q**     | Dosyalar ayıklanırken sessiz mod kullanılacağını belirtir veya istemleri bastırır.                                           |
| **/q:u**   | Bazı iletişim kutularını kullanıcıya sunan kullanıcı-sessiz modunu belirler.                                                 |
| **/q:a**   | Kullanıcıya hiçbir iletişim kutusu göstermeyen yönetici-sessiz modunu belirtir.                                              |
| **/t:yol** | Dosyaların ayıklanacağı hedef klasörü belirtir.                                                                              |
| **/c:**    | Dosyaları yüklemeden ayıklar. **/t:yol** belirtilmezse, bir hedef klasör sorulur.                                            |
| **/c:yol** | Yazarın tanımladığı yükleme komutunu geçersiz kılar. Setup.inf dosyasının veya .exe dosyasının yolunu ve adını belirtir.     |
| **/r:n**   | Yüklemeden sonra hiçbir zaman bilgisayarı yeniden başlatmaz.                                                                 |
| **/r:i**   | Bu anahtarın **/q:a** anahtarıyla kullanılması dışında, yeniden başlatma gerekirse bilgisayarın yeniden başlatılmasını ister |
| **/r:a**   | Yüklemeden sonra her zaman bilgisayarı yeniden başlatır.                                                                     |
| **/r:s**   | Yüklemeden sonra kullanıcıya sormadan bilgisayarı yeniden başlatır.                                                          |
| **/n:v**   | Sürüm denetimi yapmaz; programı önceki sürümlerin üzerine yazar.                                                             |

**Not** Bu anahtarlar, tüm güncelleştirmelerle çalışmayabilir. Anahtarlardan biri kullanılamıyorsa, ilgili işlev güncelleştirmenin doğru yüklenebilmesi için gerekli demektir. Ayrıca, **/n:v** anahtarının kullanımı desteklenmez ve yeniden önyükleme yapamayan bir sisteme neden olabilir. Yükleme başarısız olursa, bunun nedenini anlamak için destek uzmanına başvurmalısınız.

Desteklenen kurulum anahtarları hakkında daha fazla bilgi için, bkz: [Microsoft Bilgi Bankası makalesi 197147](http://support.microsoft.com/kb/197147).

**Dağıtım Bilgileri**

1.  Content Management Server 2001 Service Pack 1 veya Content Management Server 2002 Service Pack 2 güvenlik güncelleştirmesini karşıdan yükleyin.
2.  **Bu programı diske kaydet**'i tıklatın ve **Tamam**'ı tıklatın.
3.  **Kaydet**'i tıklatın.
4.  Windows Gezgini'ni kullanarak, kaydedilen dosyayı içeren klasörü bulun ve dosyayı çift tıklatın.
5.  Güncelleştirmeyi yüklemeniz istenirse **Evet**'i tıklatın.
6.  Lisans Sözleşmesi'ni kabul etmek için **Evet**'i tıklatın.
7.  Yapmanız istendiğinde özgün kaynak CD-ROM'unuzu yerleştirin ve **Tamam**'ı tıklatın.
8.  Yüklemenin başarılı olduğunu bildiren bir ileti aldığınızda **Tamam**'ı tıklatın.

**Yükleme Dosyası Bilgileri**

Bu güncelleştirmenin İngilizce sürümü, aşağıdaki tabloda listelenen dosya özniteliklerine sahiptir. Bu dosyalarla ilgili tarihler ve saatler UTC (eşgüdümlü evrensel saat) kullanılarak listelenmiştir. Dosya bilgilerini görüntülediğinizde yerel saate dönüştürülür. UTC ve yerel saat arasındaki farkı bulmak için, Denetim Masası'ndaki Tarih ve Saat aracında **Saat Dilimi** sekmesini kullanın.

Content Management Server 2001 Service Pack 1:

| Dosya Adı                  | Sürüm       | Tarih       | Saat  | Boyut     |
|----------------------------|-------------|-------------|-------|-----------|
| Aesecurityclient.dll       | 4.10.1157.0 | 09 Kas 2006 | 00:30 | 124.704   |
| Aesecurityservice.exe      | 4.10.1157.0 | 09 Kas 2006 | 00:30 | 154.400   |
| Aeserverobject.dll         | 4.10.1157.0 | 09 Kas 2006 | 00:30 | 1.157.400 |
| Ncaspextensions.dll        | 4.10.1157.0 | 09 Kas 2006 | 00:30 | 117.536   |
| Nrmsgres.dll               | 4.10.1157.0 | 09 Kas 2006 | 00:30 | 160.016   |
| Reauthfilt.dll             | 4.10.1157.0 | 09 Kas 2006 | 00:30 | 50.448    |
| Resolutionobjectmodel.dll  | 4.10.1157.0 | 09 Kas 2006 | 00:30 | 1.133.352 |
| Serverconfigurationapi.dll | 4.10.1157.0 | 09 Kas 2006 | 00:30 | 641.320   |

Content Management Server 2002 Service Pack 2:

| Dosya Adı                                                   | Sürüm      | Tarih       | Saat  | Boyut     |
|-------------------------------------------------------------|------------|-------------|-------|-----------|
| Activexediting.vbs                                          |            | 30 Oca 2007 | 20:47 | 17.857    |
| Aejavaproxy.dll                                             | 5.0.4484.0 | 24 Eki 2003 | 10:33 | 1.994.752 |
| Aeserverobject.dll                                          | 5.0.5317.0 | 30 Oca 2007 | 21:14 | 1.193.472 |
| Authformclientie.js                                         |            | 30 Oca 2007 | 20:47 | 7.422     |
| Cms2002.xml                                                 |            | 26 Şub 2007 | 21:39 | 7.972     |
| Console.js                                                  |            | 30 Oca 2007 | 20:47 | 9.501     |
| Emitterthineditie\_activex.inc                              |            | 30 Oca 2007 | 23:05 | 24.371    |
| Hlink.js                                                    |            | 30 Oca 2007 | 20:47 | 5.204     |
| Microsoft.contentmanagement.common.dll                      | 5.0.5317.0 | 30 Oca 2007 | 21:13 | 57.344    |
| Microsoft.contentmanagement.developertools.visualstudio.dll | 5.0.5317.0 | 30 Oca 2007 | 21:17 | 126.976   |
| Microsoft.contentmanagement.webauthor.dll                   | 5.0.5317.0 | 30 Oca 2007 | 21:15 | 397.312   |
| Microsoft.contentmanagement.webcontrols.dll                 | 5.0.5317.0 | 30 Oca 2007 | 21:15 | 204.800   |
| Ncaspextensions.dll                                         | 5.0.5317.0 | 30 Oca 2007 | 21:13 | 164.864   |
| Ncbmprdr.dll                                                | 5.0.5317.0 | 30 Oca 2007 | 21:13 | 149.504   |
| Nrdcapplication.exe                                         | 5.0.0.5317 | 30 Oca 2007 | 21:18 | 2.240.608 |
| Nrdhtml.cab                                                 |            | 30 Oca 2007 | 21:30 | 233.743   |
| Nrsitedeployclient.dll                                      | 5.0.5317.0 | 30 Oca 2007 | 21:15 | 588.800   |
| Nrsitedeployserver.dll                                      | 5.0.5317.0 | 30 Oca 2007 | 21:15 | 2.051.072 |
| Resolutionobjectmodel.dll                                   | 5.0.5317.0 | 30 Oca 2007 | 21:14 | 1.485.312 |

**Güncelleştirmenin Uygulandığını Doğrulama**

-   **Microsoft Baseline Security Analyzer**

    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Bu bültende daha önce geçen Bu Güvenlik Güncelleştirmesi İle İlgili Sık Sorulan Sorular (SSS) bölümündeki “Bu güncelleştirmenin gerekli olup olmadığını belirlemek için Microsoft Baseline Security Analyzer'ı (MBSA) kullanabilir miyim?” sorusuna bakın.

-   **Dosya Sürümü Doğrulaması**

    **Not** Microsoft Windows'un birçok sürümü olduğundan, aşağıdaki adımlar sizin bilgisayarınızda farklı olabilir. Böyle bir durumda, bu adımları tamamlamak için ürün belgelerinize bakın.

    1.  **Başlat**'ı ve sonra **Ara**'yı tıklatın.
    2.  **Arama Sonuçları** bölmesinde, **Arama Yardımcısı**'nın altındaki **Tüm dosya ve klasörler**'i tıklatın.
    3.  **Dosya adının tümü veya bir parçası** kutusuna, uygun dosya bilgileri tablosundan bir dosya adı yazın ve **Ara**'yı tıklatın.
    4.  Dosya listesinde, uygun dosya bilgileri tablosundan bir dosya adını sağ tıklatın ve sonra **Özellikler**'i tıklatın.
        **Not** Yüklü işletim sisteminin veya programların sürümüne bağlı olarak, dosya bilgileri tablosunda listelenen dosyalardan bazıları yüklenmeyebilir.
    5.  **Sürüm** sekmesinde, bilgisayarınıza yüklenmiş olan dosyanın sürümünü uygun dosya bilgileri tablosunda belgelenen sürümle karşılaştırarak belirleyin.
        **Not** Dosya sürümü dışındaki öznitelikler yükleme sırasında değişebilir. Diğer dosya özniteliklerini dosya bilgileri tablosundaki bilgilerle karşılaştırmak, güncelleştirmenin uygulandığını doğrulama için desteklenen bir yöntem değildir. Ayrıca, belirli durumlarda, dosyalar kurulum sırasında yeniden adlandırılabilir. Dosya veya sürüm bilgileri yoksa, güncelleştirme kurulumunu kullanılabilen diğer yöntemlerden biriyle doğrulayın.

### Diğer Bilgiler

**İlgili Kaynaklar**

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [Netcraft](http://news.netcraft.com/) için çalışan Martyn Tovey, Microsoft İçerik Yönetimi Hizmeti'nde Siteler Arası Komut Dosyası Çalıştırma ve Bilgi Sızdırma Güvenlik Açığı'nı – (CVE-2007-0939) bildirdiği için

**Diğer Güvenlik Güncelleştirmelerini Elde Etme:**

Diğer güvenlik sorunlarıyla ilgili güncelleştirmeler aşağıdaki konumlardan alınabilir:

-   Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden edinilebilir. "güvenlik\_düzeltme\_eki" anahtar sözcüğünü aratarak kolayca bulabilirsiniz.
-   Tüketici platformlarına yönelik güncelleştirmeler [Microsoft Update Web sitesinde](http://go.microsoft.com/fwlink/?linkid=40747) bulunabilir.

**Destek:**

-   ABD ve Kanada'daki müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.

**Güvenlik Kaynakları:**

-   [Microsoft TechNet Güvenlik](http://go.microsoft.com/fwlink/?linkid=21132) Web sitesinde Microsoft ürünlerinde güvenlik konusunda ek bilgi bulabilirsiniz.
-   [TechNet Update Management Center](http://go.microsoft.com/fwlink/?linkid=69903)
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update Kataloğu: Windows Update Kataloğu hakkında daha fazla bilgi için, bkz: [Microsoft Bilgi Bankası makalesi 323166](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services'ı (SUS) kullanarak, yöneticiler en son kritik güncelleştirmeleri ve güvenlik güncelleştirmelerini Windows 2000 ve Windows Server 2003 tabanlı sunuculara ve Windows 2000 Professional veya Windows XP Professional çalıştıran masaüstü sistemlere hızla ve güvenle dağıtabilir.

Güvenlik güncelleştirmelerini Software Update Services kullanarak dağıtma hakkında daha fazla bilgi için [Software Update Services Web sitesini](http://go.microsoft.com/fwlink/?linkid=21133) ziyaret edin.

**Windows Server Update Services:**

Windows Server Update Services'ı (WSUS) kullanarak, yöneticiler Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e ve SQL Server 2000'e yönelik en son kritik güncelleştirmeleri ve güvenlik güncelleştirmelerini Windows 2000 ve sonraki işletim sistemi sürümlerine hızla ve güvenle dağıtabilir.

Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.

**Systems Management Server:**

Microsoft Systems Management Server (SMS), güncelleştirmeleri yönetmek için yüksek düzeyde yapılandırılabilir bir kuruluş çözümü sunar. SMS kullanarak, yöneticiler güvenlik güncelleştirmelerine gereksinimi olan Windows tabanlı sistemleri belirleyebilir ve bu güncelleştirmeleri son kullanıcıların çalışmasını etkilemeden kuruluş genelinde denetimli bir şekilde dağıtabilir. Yöneticilerin güvenlik güncelleştirmelerini dağıtmak için SMS 2003'ü nasıl kullanacakları hakkında daha fazla bilgi için, [SMS 2003 Güvenlik Düzeltme Eki Yönetimi Web sitesine](http://go.microsoft.com/fwlink/?linkid=22939) bakın. SMS 2.0 kullanıcıları, güvenlik güncelleştirmelerinin dağıtılmasına yardımcı olması için [Software Updates Service Feature Pack](http://go.microsoft.com/fwlink/?linkid=33340)'i de kullanabilir. SMS hakkında bilgi için [SMS Web sitesini](http://go.microsoft.com/fwlink/?linkid=21158) ziyaret edin.

**Not** SMS güvenlik bülteni güncelleştirmesi algılama ve dağıtımı konusunda geniş destek sağlamak için, Microsoft Baseline Security Analyzer'ı, Microsoft Office Algılama Aracı'nı ve Kuruluş Güncelleştirme Tarama Aracı'nı kullanır. Bazı yazılım güncelleştirmeleri bu araçlar tarafından algılanmayabilir. Yöneticiler, bu durumlarda SMS'nin envanter becerilerini kullanarak güncelleştirmeleri belirli sistemlere hedefleyebilir. Bu yordam hakkında daha fazla bilgi için şu [Web sitesini](http://go.microsoft.com/fwlink/?linkid=33341) ziyaret edin. Bazı güvenlik güncelleştirmeleri bilgisayarın yeniden başlatılmasının ardından yönetimsel haklar gerektirir. Yöneticiler, bu güncelleştirmeleri yüklemek için Elevated Rights Deployment Tool'u kullanabilir ([SMS 2003 Administration Feature Pack](http://go.microsoft.com/fwlink/?linkid=33387) ve [SMS 2.0 Administration Feature Pack](http://go.microsoft.com/fwlink/?linkid=21161) içinde bulunur).

**Sorumluluğun Kaldırılması:**

Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (10 Nisan 2007): Bülten yayımlandı.
-   V1.1 (1 May 2007): Bülten güncelleştirildi. [Microsoft Bilgi Bankası makalesi 924429](http://support.microsoft.com/kb/924429)'da tanımlanan uyarılar, bu güvenlik güncelleştirmesini yükleyen müşterilerin karşılaşabileceği bilinen sorunları belgelemektedir.
-   V2.0 (12 Haziran 2007): Bülten güncelleştirildi: Bu bülten, [Microsoft Bilgi Bankası makalesi 924429](http://support.microsoft.com/kb/924429)'da tanımlanan sorunu gidermek üzere yeniden yayımlandı.

*Built at 2014-04-18T01:50:00Z-07:00*
