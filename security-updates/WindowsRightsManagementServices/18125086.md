---
TOCTitle: RMS Özellikleri
Title: RMS Özellikleri
ms:assetid: '4a147e77-8df0-4b12-a3a0-8eb31f5b22dc'
ms:contentKeyID: 18125086
ms:mtpsurl: 'https://technet.microsoft.com/tr-tr/library/Cc720265(v=WS.10)'
---

RMS Özellikleri
===============

RMS, içeriği korumak için kullanabileceğiniz birleşik bir çözümdür. Ayrıca RMS, sunucuları, istemcileri ve RMS sistemindeki güvenilen varlıkların kullanıcı hesaplarını kurmak ve yapılandırmak için kullanabileceğiniz araçlar da sağlar. Bu kurulum aşağıdaki özellikleri içerir:

-   **Sunucu kaydı**. Kuruluş, her bir kök sertifika sunucusunu Microsoft Kayıt Hizmeti'ne kaydettirerek, RMS sistemine katılacak her ormanda bir kök sertifika sunucusu kurar. Sunucu Internet'e bağlıysa kayıt işlemi otomatik olarak gerçekleşir; sunucu Internet'e bağlı değilse, Internet bağlantısı olan başka bir bilgisayardan Microsoft'a kayıt isteği göndererek sunucuyu kendiniz kaydettirmek için çevrimdışı kayıt işlemini kullanabilirsiniz. Sunucu kaydettirildikten sonra, buna, kendisini kuruluşun RMS güven hiyerarşisinde tanımlayan bir kök sunucu lisans sertifikası atanır. Kuruluş daha sonra, sistemin parçası olacak diğer sunucuları kurmak üzere, bunları ilgili ormandaki kök sertifika sunucusu kümesine ekler ya da bir veya daha çok lisans sunucusu için kök sertifika sunucusuyla alt kayıt işlemi gerçekleştirir. Sunucu kayıt işlemi, sunucuların RMS tarafından güvenilen lisanslar vermesine olanak tanıyan sertifikalar oluşturur. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS Kaydı" konusuna bakın.
-   **İstemci yazılımı yüklemesi**. RMS korumalı bilgiler oluşturmak veya bunları kullanmak için yararlanılacak tüm istemci bilgisayarlara, kuruluş tarafından RMS istemci yazılımının yüklenmesi gerekir. Yazılım yüklendikten sonra, bilgisayar etkinleştirilmelidir. Bilgisayar, oturum açan kullanıcı için bir makine sertifikası oluşturulduğunda etkinleştirilir. Makine sertifikası bilgisayarın ortak anahtarını içerir. Etkinleştirme işlemi, bilgisayarın içinde, kullanıcının bilgisi dışında gerçekleşir.
-   **Kullanıcı sertifikası**. Kuruluşlar, RMS yüklemelerinde, güvenilen varlıklar olan kullanıcıları belirlemelidir. RMS buna olanak sağlamak için, kullanıcı hesaplarını, özellikle kullanıcının bilgisayarına yönelik olarak korunan bir anahtar çiftiyle ilişkilendiren hak hesabı sertifikaları verir. Bu sertifikalar, kullanıcıların RMS korumalı içerik yayımlamasını ve kullanmasını sağlar. Her sertifika, söz konusu kullanıcının kullanımına yönelik bilgileri lisanslamak için kullanılan bir ortak anahtar içerir. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS Hesap Sertifikası" konusuna bakın.
-   **İstemci kaydı**. İstemci bilgisayarlar kuruluş ağına bağlı olmadıklarında RMS korumalı içerik yayımlamak için kullanılacaksa, istemci kaydı gerekir. RMS ile kaydettirilen istemci bilgisayarlar, kuruluş ağına bağlı olmadıklarında, kullanıcılara RMS korumalı içerik yayımlama olanağı sağlayan istemci lisans sertifikaları alır. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS İstemci Kaydı" konusuna bakın.
-   **Standart kullanım hakları ve koşullarının tanımları**. RMS, kullanım haklarını ve koşullarını ifade etmek için bir XML sözlüğü olan Genişletilebilir Haklar İşaretleme Dili (XrML) 1.2.1 sürümünü kullanır. Daha fazla bilgi için bu belge grubunda bulunan "RMS Teknik Başvuru Kılavuzu" bölümündeki "XrML" konusuna bakın.
-   **Kullanım haklarını ve koşullarını tanımlayan yayımlama lisansları**. Yazarlar, kuruluşlarının işletme ilkeleriyle tutarlı olan, içeriğe özgü kullanım hakları ve koşulları atamak için, RMS etkin uygulamalardaki basit araçları kullanabilir. Bu kullanım hakları ve koşulları, içeriği kullanabilecek yetkili kullanıcıları ve bu içeriğin nasıl kullanılacağını ve dağıtılacağını belirten yayımlama lisanslarında tanımlanır. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "Yayımlama Lisansları" konusuna bakın.
-   **Kullanım haklarını ve koşullarını uygulayan kullanım lisansları**. RMS korumalı içerik alan bir kullanıcı, içeriği görüntüleyebilmek için RMS'ten bir kullanım lisansı istemeli ve almalıdır. Kullanım lisansı tek bir kişiye verilir ve bu kişi söz konusu içeriği kullandığında kullanım hakları ve koşulları listelenir. RMS etkin uygulama, kullanım haklarını ve koşullarını okumak, yorumlamak ve uygulamak için RMS teknolojisi özelliklerini kullanabilir. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "Kullanım Lisansları" konusuna bakın.
-   **Şifreleme ve anahtarlar**. RMS etkin içerik her zaman şifrelenir. RMS etkin uygulamalar, içeriği şifrelemek için simetrik anahtarlar kullanır. Tüm RMS SP1 sunucuları, istemci bilgisayarları ve kullanıcı hesaplarının, bunlarla ilişkilendirilmiş 1024 bitlik RSA anahtarları içeren bir anahtar çifti vardır. RMS, yayımlama ve kullanım lisanslarındaki içerik anahtarını şifrelemek ve yalnızca uygun şekilde yetki verilmiş kullanıcı ve bilgisayarlara erişim hakkı verilmesini sağlamak üzere RMS sertifikalarını ve lisanslarını imzalamak için bu anahtar çiftlerini kullanır. Özellikle içerik anahtarı, sunucunun, yayımlama lisansındaki ortak anahtarı kullanılarak şifrelenir; kullanıcı korumalı içeriği kullanmaya çalıştığında, içerik anahtarı, ilgili kullanıcı hesabına verilen hakların belirlenmesini ve uygulanmasını sağlamak için kullanım lisansındaki kullanıcı hak hesabı sertifikası ortak anahtarı kullanılarak şifrelenir. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS Şifrelemesi ve Anahtarları" konusuna bakın.
-   **Hak ilkesi şablonları**. Yöneticiler önceden tanımlı bir kullanıcı kümesi için kullanım hakları ve koşullarını tanımlayan resmi hak ilkesi şablonları oluşturabilir ve bunları dağıtabilir. Bu şablonlar, kuruluşlara, içeriklerine yönelik belge sınıflandırma hiyerarşileri oluşturmaları için yönetilebilir bir yol sağlar. Örneğin, bir kuruluş, çalışanları için, şirkete özel, gizli ve özel içeriğe yönelik ayrı kullanım hakları ve koşulları atayan hak ilkesi şablonları oluşturabilir. RMS etkin uygulamalar, kullanıcıların basit ve tutarlı bir yöntemle kullanım ilkelerini içeriğe uygulamalarını sağlayan bu şablonları kullanabilir. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "Hak İlkesi Şablonları" konusuna bakın.
-   **İptal listeleri**. Yöneticiler, geçersiz kılınan ve RMS sisteminden kaldırılan, güvenli olduğundan şüphe edilen sorumluları belirten iptal listeleri oluşturabilir ve bunları dağıtabilir. Kuruluşun iptal listesi, belirli bilgisayarlar veya kullanıcı hesaplarına yönelik sertifikaları geçersiz kılabilir. Örneğin, işten ayrılan bir çalışanın hak hesabı sertifikası iptal listesine eklenerek, bunun yeni yayımlama ve kullanım lisansları alma gibi işlemlerde kullanılması engellenebilir. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS İptali" konusuna bakın.
-   **Dışlama ilkeleri**. Yöneticiler, istekte bulunan kişinin kullanıcı kimliğini (Windows oturum açma kimlik bilgileri veya Microsoft® .NET Passport Kimliği), hak hesabı sertifikasını veya kasa sürümünü temel alarak lisans isteklerini reddetmek için sunucu tarafında dışlama ilkeleri uygulayabilir. Dışlama ilkeleri güvenli olduğundan şüphe edilen sorumlular tarafından yapılan yeni lisans isteklerini reddeder, ancak iptal işleminin aksine dışlama ilkeleri sorumluları geçersiz kılmaz. Yöneticiler, ayrıca zararlı olma potansiyeli bulunan veya güvenlik açısından şüpheli olan uygulamaları da dışlayabilir, böylece bu uygulamalar RMS korumalı içeriğin şifresini çözemez. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "RMS Dışlama" konusuna bakın.
-   **Günlük**. Yöneticiler, kuruluştaki RMS korumalı içeriğin kullanımını izleyebilir ve denetleyebilir. RMS, günlüğe kaydetme desteğini yüklediğinden, kuruluşlar RMS etkinliklerinin kaydını, verilmiş veya reddedilmiş yayımlama ve kullanım lisanslarını da içerecek şekilde tutabilir. Daha fazla bilgi için bu belge grubundaki "RMS Sunucusunu Çalıştırma" bölümünde bulunan "Günlüğü Yönetme" konusuna bakın.
-   **Genişletilebilir ve özelleştirilebilir çözüm**. Windows Rights Management Services SDK'sini kullanarak, RMS'yi, ek özellikleri destekleyecek şekilde genişletebilirsiniz.
