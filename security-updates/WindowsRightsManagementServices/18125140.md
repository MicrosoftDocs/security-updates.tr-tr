---
TOCTitle: RMS Platformu
Title: RMS Platformu
ms:assetid: '73b5bfdd-2e30-4310-aff7-a5efc9c4c887'
ms:contentKeyID: 18125140
ms:mtpsurl: 'https://technet.microsoft.com/tr-tr/library/Cc747630(v=WS.10)'
---

RMS Platformu
=============

RMS platformu hak yönetimine olanak tanıyan aşağıdaki temel öğelerden oluşur:

-   **Kök sertifikası verecek güvenilen varlık**. Bu varlık Microsoft tarafından sağlanır. Daha fazla bilgi için bu belge grubundaki "RMS Teknik Başvuru Kılavuzu" bölümünde bulunan "Güven Hiyerarşisi" konusuna bakın.
-   **RMS**. RMS, güvenilen varlıklara sertifika veren, RMS korumalı bilgilere lisans veren, sunucuları ve kullanıcıları kaydeden ve hak yönetimi işlevlerini yöneten, Windows Server 2003 üzerinde çalışan bir sunucu teknolojisidir. RMS teknolojisi güvenilen varlıkların RMS korumalı bilgileri kullanmasına olanak veren kurulum adımlarını kolaylaştırır. Microsoft Windows Rights Management Services Software Development Kit'i (SDK) kullanarak, RMS'yi, ek özellikleri destekleyecek şekilde genişletebilirsiniz.
-   **Rights Management Services istemcisi**. RMS etkin uygulamaları yüklemek ve kullanmak için RMS sistemindeki kullanıcıların, Microsoft Windows Rights Management Services istemcisinin yüklenmiş ve etkinleştirilmiş olduğu bir istemci bilgisayara sahip olması gerekir. RMS SP1 istemcisini [Microsoft Web sitesindeki](http://go.microsoft.com/fwlink/?linkid=18134) Windows Update'ten yükleyebilirsiniz.
-   **RMS etkin uygulamalar**. Bu uygulamalar kullanıcıların oluşturdukları ve dağıttıkları içerik için kullanım hakları belirtmelerine olanak sağlar. Microsoft Windows 2000 ve daha yeni sürümleri için RMS etkin uygulamalar geliştirebilirsiniz. Varolan uygulamaları RMS etkin olması için genişletebilirsiniz. RMS'yi desteklemek için genişletilen RMS etkin uygulama örneklerinden biri Microsoft Internet Explorer'dır. Internet Explorer için Hak Yönetimi Eklentisi'ni [Microsoft Web sitesinden](http://go.microsoft.com/fwlink/?linkid=14450) yükleyebilirsiniz. RMS korumalı içeriği görüntüleyebilmek için bu eklentiyi Internet Explorer sürüm 5.01 veya daha yeni sürümlerinde kullanabilirsiniz. Rights Management Services SDK'yi kullanarak RMS etkin uygulamalar geliştirebilirsiniz.
