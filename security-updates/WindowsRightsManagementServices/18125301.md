---
TOCTitle: Kasa Sürümlerini Dışlama
Title: Kasa Sürümlerini Dışlama
ms:assetid: 'e287f026-aab2-43ab-93bc-48087da82f36'
ms:contentKeyID: 18125301
ms:mtpsurl: 'https://technet.microsoft.com/tr-tr/library/Cc747700(v=WS.10)'
---

Kasa Sürümlerini Dışlama
========================

RMS istemci yazılımının daha önceki sürümlerini dışlamak için istemciyle ilişkilendirilmiş kasa sürümünü kullanarak istemcilerin RMS istemci yazılımının en düşük sürümünü kullandığından emin olabilirsiniz. Bu özelliği etkinleştirdiğinizde Microsoft Etkinleştirme Hizmeti tarafından imzalanmış en son en düşük kasa sürümünü belirtmiş olursunuz. Bunun ardından, kasa dışlamayı etkin olmasını istediğiniz her kümenin yönetim Web sitesinde etkinleştirirsiniz. Kasanın en küçük sürüm ölçütlerini karşıladığından emin olmak için tüm sertifika ve lisans istekleri denetlenir.

Kasa sürümüne göre dışlamayı etkinleştirdiyseniz, belirtilen sürümden daha önceki bir kasa yazılım sürümü kullanan istemciler istekleri reddedileceği için haklar hesap sertifikaları veya kullanım lisansları alamaz. Bu istemcilerin, yazılımın güncel sürümünü kullanan bir kasa edinmesi için RMS istemci yazılımının yeni bir versiyonunu kurmaları gerekir.

Service Pack 1 (SP1) için RMS istemcisi, 5.0.0.0'a eşit ya da daha büyük bir kasa sürümü kullanır. Kasa dışlamayı bu en düşük sürüme ayarlayarak kuruluşunuzdaki RMS istemcilerinin RMS korumalı içeriği kullanması için SP1 için RMS istemcilerine güncellenmesini sağlarsınız.

Kasası dışlanmış bir kullanıcıya daha önce içerik lisansları verildiyse, kullanıcı yeni bir kasa almadan ilgili içeriği kullanmaya devam edebilir.
