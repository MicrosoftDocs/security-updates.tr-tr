---
TOCTitle: 'RMS Nasıl Çalışır?'
Title: 'RMS Nasıl Çalışır?'
ms:assetid: 'd7ddcc38-b7e3-4a2a-9506-7db44f7cb56e'
ms:contentKeyID: 18125282
ms:mtpsurl: 'https://technet.microsoft.com/tr-tr/library/Cc747763(v=WS.10)'
---

RMS Nasıl Çalışır?
==================

"Rights Management Services (RMS)" terimi bir kuruluştaki bilgi hakları yönetimini desteklemek için gereken tüm sunucu ve istemci teknolojilerini kapsamaktadır. Kuruluştaki RMS sertifika ve lisans sunucuları Microsoft tarafından barındırılan (Kayıt, Etkinleştirme ve RMS hesabı sertifika hizmetlerini çalıştıran) RMS hizmetleriyle birlikte, RMS sistemindeki güvenilen varlıklara sertifika verir. Bunun yanında, kuruluştaki RMS lisans sunucuları RMS korumalı içeriğin RMS istemci uygulamaları tarafından nasıl kullanılacağını denetleyen yayımlama ve kullanım lisansları verir. RMS istemcisi, kasa ve RMS etkin uygulamalar dahil olmak üzere RMS istemci teknolojileri, istemci bilgisayarlarda çalışır ve kullanıcıların RMS korumalı içerik oluşturmasına, bunları yayımlamasına ve kullanmasına olanak tanır.

Farklı RMS istemci ve sunucu teknolojileri aşağıdaki işlevleri desteklemek üzere birlikte çalışır:

-   **RMS korumalı içerik oluşturma**. RMS sisteminde güvenilen varlıklar olan kullanıcılar, RMS teknolojisinin özelliklerini içeren uygulamaları ve araçları kullanarak korumalı dosyaları kolayca oluşturabilir ve yönetebilir. Buna ek olarak RMS etkin uygulamalar, kullanıcıların önceden tanımlanmış bir kuruluş kullanım ilkeleri kümesini etkin şekilde uygulamasına yardımcı olmak için merkezi olarak tanımlanmış ve resmen yetkilendirilmiş hak ilkesi şablonlarını kullanabilir. RMS etkin uygulamalar, RMS yüklemesiyle birlikte kullanılmak üzere Microsoft ve Microsoft dışı geliştiriciler tarafından geliştirilmektedir.
-   **RMS korumalı içeriği lisanslama ve dağıtma**. RMS sistemindeki sunucular tarafından verilen sertifikalar, RMS korumalı içeriği yayımlayabilen veya kullanabilen güvenilen varlıkları tanımlar. RMS sisteminde güvenilen varlıklar olan kullanıcılar, oluşturdukları ve korumak istedikleri içeriğe kullanım hakları ve koşulları atayabilir. Bu kullanım ilkeleri içeriği kimlerin kullanabileceğini ve bu kişilerin içerikle neler yapabileceklerini belirtir. Yazarlar kullanım ilkelerini ilgili içeriğe bağlayan yayımlama lisansları isteyebilir. Daha sonra içeriği örneğin, kendi kuruluşlarındaki diğer kullanıcılara, şirket içi kullanım amacıyla şirket içi sunuculara veya güvenilen dış ortaklara göndererek dağıtabilirler.
    RMS sistemi, kullanıcıların bilgisi dahilinde gerçekleşen bir işlemde, yayımlama lisansı isteğindeki güvenilen varlıkları doğrular ve sonra içerik için belirtilen kullanım haklarını ve koşullarını içeren bir lisans verir. RMS etkin uygulamalar daha sonra simetrik anahtarlar oluşturur ve içeriği şifrelemek için bunları kullanır. İçerik bu yöntemle korunduktan sonra, yalnızca yayımlama lisanslarında belirtilen kullanıcılar bu içeriğin şifresini çözebilir ve içeriği kullanabilir. Bu kullanıcıların aynı zamanda RMS sisteminde güvenilen varlıklar olması gerekir.
-   **RMS korumalı bilgilerin şifresini çözme ve kullanım ilkelerini uygulamak için lisans alma** Güvenilen varlıklar olan kullanıcılar, güvenilen istemcileri kullanarak RMS korumalı içeriği kullanabilir. Bu istemciler kullanıcıların RMS korumalı içeriği görüntülemesine ve bununla çalışmasına, içeriğin bütünlüğünü korumasına ve kullanım ilkelerini zorlanmasına olanak tanıyan RMS etkin bilgisayarlar ve uygulamalardır. Kullanıcılar RMS korumalı içeriğe erişmeye çalıştığında, kullanıcının bu içeriği kullanabilmesi amacıyla kullanım lisansları vermesi için RMS sunucusuna istekler gönderilir.
    RMS sunucusu, kullanıcıların bilgisi dahilinde gerçekleşen bir işlemde, RMS istemcisinin okuyabileceği ve yorumlayabileceği benzersiz kullanım lisansları verir. RMS istemcisi içeriğin sertifika zincirini inceler ve içeriğin geçerliliğini sağlayan tüm ölçütlerin karşılandığından emin olmak gerekirse içerik iptal listesini gözden geçirir. Ardından, RMS istemcisi kullanıcı için yayımlama lisansında belirtilen kullanım haklarını ve koşullarını zorlar. Tüm kullanım haklarının ve koşullarının karşılanması halinde, RMS etkin uygulama içeriğin şifresini çözmek için RMS sunucusu tarafından verilen içerik anahtarını kullanır. Kullanım hakları ve koşulları değişmez ve içerik nereye giderse gitsin uygulanabilir.
-   RMS korumalı içerik oluşturma konusunda daha fazla bilgi için, bu belge grubundaki "RMS Teknik Başvuru Kılavuzu" bölümünde bulunan "RMS Etkin Uygulamalar" konusuna bakın.
-   RMS sistemindeki güvenilen varlıkların hiyerarşisi hakkında daha fazla bilgi için, bu belge grubundaki "RMS Teknik Başvuru Kılavuzu" bölümünde bulunan "Güven Hiyerarşisi" konusuna bakın.
-   RMS korumalı içerik yayımlama ve kullanma konusunda daha fazla bilgi için, bu belge grubundaki "RMS Teknik Başvuru Kılavuzu" bölümünde bulunan "Yayımlama" konusuna bakın.
-   RMS korumalı içerik yayımlama ve kullanma işlemi hakkında daha fazla bilgi için, bu belge grubundaki "RMS Teknik Başvuru Kılavuzu" bölümünde bulunan "Yayımlama" konusuna bakın.
