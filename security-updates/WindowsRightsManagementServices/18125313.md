---
TOCTitle: XrML
Title: XrML
ms:assetid: 'eac518b8-c040-4618-94a1-4353500c355c'
ms:contentKeyID: 18125313
ms:mtpsurl: 'https://technet.microsoft.com/tr-tr/library/Cc747717(v=WS.10)'
---

XrML
====

RMS teknolojisi, dijital hakları ifade etmeye yönelik bir XML sözlüğü olan Genişletilebilir haklar İşaretleme Dili (XrML) 1.2.1 sürümünü kullanır.

Microsoft, bir standart belirleme kuruluşu tarafından sınanıp gözden geçirilen HTTP, TCP/IP ve XML gibi endüstri standartları ve iyi belgelenmiş teknik belirtimlerin yararlarına inanmaktadır. Endüstri standartlarının teknik yeterlik göstermesi gerekir. Bu nedenle World Wide Web Corsortium (W3C) ve Moving Picture Experts Group (MPEG) gibi standart belirleme kuruluşları, geliştiricilerin doğru yönergeleri izlediğinden emin olmak için önerilen standartları gözden geçirir. Standart belirleme kuruluşları ayrıca önerilen standartları çok sayıda bağımsız ve birbirine bağlı senaryolarla sınar.

Hakları ifade etmek için kullanılan standart dile bağlı kalınması, hak yönetimi birlikte işlerliğine yönelik şu an farkına varılmayan, önemli yararlar sağlayacaktır. Yükselen XrML (MPEG tarafından tanınmıştır) standardı çok sayıda yerleşik birlikte işlerlik yararı sunar. XrML, Web hizmetleri dahil dijital bilginin kullanımı ve korunmasına bağlı hakları ifade etmek üzere kullanımı kolay, evrensel bir yöntemle dijital özellikler sağlar. Geliştiriciler XrML ile yeni ve varolan hak yönetimi sistemlerini kolaylıkla tümleştirebilir. Ayrıca XrML şu anda hak yönetimi çözümlerinin uygulanmasında kullanılan hakları ifade etmeye yönelik tek dildir. Başlangıcından beri XrML'yi kullanan Microsoft, hak yönetimi birlikte işlerlik özelliğinin (XrML standardına dayanarak) getireceği çok sayıda önemli yararı heyecanla bekliyor.

XrML nasıl çalışır?
-------------------

XrML, güvenilen bir ortamdaki güvenilen sistemlerin dijital bilgi ilkelerini ifade etmek için kullanabileceği, hakları ifade etmeye yönelik bir dili belirtir. XrML lisanslarını e-posta, ofis üretkenlik araçları, veritabanı içerikleri, e-ticaret yüklemeleri, iş alanı programları ve müşteri ilişkisi yönetim sistemleri gibi çeşitli biçimlerdeki güvenilen bilgilere uygulayabilirsiniz. Daha sonra XrML lisanslarını, XrML standardını kullanan herhangi bir güvenilen hak yönetimi sistemi aracılığıyla zorlayabilirsiniz.

Yönetilecek haklar, dosyaya eklenen XrML yayımlama lisansında ifade edilir. Yayımlama lisansı, bilginin sahibinin bu bilginin nasıl kullanılmasını, korunmasını ve dağıtılmasını istediğini belirten bir ifadedir. Yayımlama lisansı ve kullanıcı kimliği, bir lisans oluşturan hak yönetimi sistemine gönderilir.

Bu lisanslar, tümü XrML standardını kullandığı için çeşitli birlikte işleyen hak yönetimi sistemleri tarafından kolaylıkla yorumlanır ve yönetilir. Bilgiyi lisansları kullanarak çevrimiçi yönetmek, her konumdan erişim kolaylığı sağlar. Lisans karşıdan yüklendikten sonra, dosya nereye giderse gitsin haklar da onunla birlikte gittiği için hak yönetimi hem çevrimiçi hem de çevrimdışı etkin durumda olur.

XrML kapsamlı bir haklar listesini destekler. Ayrıca, uygulamalar belirli gereksinimleri karşılamak için ek haklar tanımlayabilir. Kuruluşlar ek haklar tanımlayarak özel gereksinimlerini karşılamak için çeşitli işletme, kullanım ve iş akışı modelleri oluşturabilir.

XrML hakkında daha fazla bilgi için, [XrML Web sitesine](http://go.microsoft.com/fwlink/?linkid=6347) (http://go.microsoft.com/fwlink/?LinkId=6347) bakın.
