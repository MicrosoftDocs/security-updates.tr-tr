---
TOCTitle: Performans Sayaçlarını Kullanma
Title: Performans Sayaçlarını Kullanma
ms:assetid: '096c3b17-c082-46c4-939c-4373af0c9dec'
ms:contentKeyID: 18124996
ms:mtpsurl: 'https://technet.microsoft.com/tr-tr/library/Cc720180(v=WS.10)'
---

Performans Sayaçlarını Kullanma
===============================

RMS'de, RMS hizmetlerinin etkinliğini izlemek üzere Sistem Monitörü'nde kullanabileceğiniz çeşitli performans nesne ve sayaç kümeleri bulunur. Performans sayaçları her bir RMS performans nesnesine özgüdür ve aşağıdaki nesneleri içerir:

-   RMS: Etkinleştirme proxy istekleri için Etkinleştirme Proxy performans sayaçları
-   RMS: Hesap sertifikası istekleri için Sertifika performans sayaçları
-   RMS: Active Directory aramaları için Dizin Hizmetleri performans sayaçları
-   RMS: Alt kayıt istekleri için Kayıt performans sayaçları
-   RMS: Yayımlama ve kullanım lisansı istekleri için Lisans performans sayaçları
-   RMS: Günlük etkinliği için Günlük performans sayaçları

Bu performans sayaçları hazırlık sırasında otomatik olarak yüklenir, ancak izlemeyi başlatmak için sayaçları günlüğe sizin eklemeniz gerekir.

Performans sayacı eklemek için:

1.  **Başlat** menüsünden, **Yönetimsel Araçlar**'ın üzerine gelin ve **Performans**'ı tıklatın.
2.  **Performans** iletişim kutusunda, ayrıntılar bölmesindeki boş alanı sağ tıklatın ve **Sayaç Ekle**'yi tıklatın.
3.  **Sayaç Ekle** iletişim kutusunda, **Performans** nesne listesinden eklemek istediğiniz sayacı seçin ve **Ekle**'yi tıklatın.

Günlük dosyalarını izleyip yönetmek için, **Performans** iletişim kutusunda bulunan **Performans Günlükleri ve Uyarıları** seçeneklerini kullanabilirsiniz. RMS'deki performans sayaçları hakkında daha fazla bilgi için, bu konuda daha sonra yer alan "[RMS Performans Sayaçları](https://technet.microsoft.com/a2f4e30d-3c6f-4e74-bd11-8f2103f88b0c)" bölümüne bakın. Performans sayaçları hakkında genel bilgi için Sistem Monitörü Yardımı'na bakın.
