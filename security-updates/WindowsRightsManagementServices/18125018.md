---
TOCTitle: Yayımlama Lisansları
Title: Yayımlama Lisansları
ms:assetid: '187228fc-370b-4e23-a53a-21bb296b84a1'
ms:contentKeyID: 18125018
ms:mtpsurl: 'https://technet.microsoft.com/tr-tr/library/Cc720211(v=WS.10)'
---

Yayımlama Lisansları
====================

RMS etkin uygulamaların kullanıcıları, varolan kuruluş ilkeleriyle tutarlı olarak dijital dosyalara ve bilgilere özel kullanım hakları atayabilir. Bu kullanım hakları, içeriği görüntüleyebilen kullanıcıları belirtmenin yanı sıra, bunların içeriği nasıl düzenleyebileceklerini ve dağıtabileceklerini de belirten yayımlama lisanslarında depolanır.

Yayımlama lisansı RMS etkin istemci uygulaması, kök sertifika sunucusu veya RMS lisans sunucusu tarafından yayımlanabilir. RMS etkin istemci uygulaması bir yayımlama lisansı verdiğinde, RMS sunucusu tarafından uygulamaya bir istemci lisans sertifikası verilir. Bu işlem, çevrimdışı yayımlama olarak adlandırılır. RMS etkin uygulamaların kullanıcılarının, RMS sunucusu bağlantısı gerektirmeden korumalı içerik oluşturmasına olanak tanıdığından, yaygın bir yayımlama yöntemidir. RMS etkin istemci uygulaması istemci lisans sertifikası kullanmıyorsa, kullanıcının korumalı içeriğin yayımlama lisansını alabilmesi için bir RMS sunucusuna bağlanabilmesi gerekir.

Yayımlama lisansında RMS sunucusunun ortak anahtarıyla şifrelenen içeriğin şifresini çözmek için gereken simetrik içerik anahtarı bulunur. Bu, yalnızca sunucunun içeriğin şifresini çözebileceğini ve kullanım lisansları verebileceğini garanti altına alır.

Yayımlama lisansı, lisans veren sunucunun veya istemci lisans sertifikasının özel anahtarıyla imzalanır.
