---
TOCTitle: 'RMS''i Dağıtmanın Yararları'
Title: 'RMS''i Dağıtmanın Yararları'
ms:assetid: 'cab5c3ce-c9e8-4fae-915b-dd4829357333'
ms:contentKeyID: 18125318
ms:mtpsurl: 'https://technet.microsoft.com/tr-tr/library/Cc747668(v=WS.10)'
---

RMS'i Dağıtmanın Yararları
==========================

Her ölçekten kuruluş, değerli dijital bilgilerin yanlış ve kötü kullanımını engellemeye yönelik önlemler almaya çalışıyor. Artan bilgi hırsızlığı olayları ve verileri korumak üzere yeni yasal gereksinimlerin ortaya çıkışı, dijital içeriğin daha iyi korunmasına duyulan gereksinimin altını çiziyor. Bu tür önemli bilgiler oluşturmak ve bunlarla çalışmak üzere bilgisayar kullanımında görülen artış, özel ve genel ağlarla (Internet dahil) yaygın bağlanabilirliğin ortaya çıkışı ve giderek artan güçlü bilişim aygıtlarının görünmesi, kuruluş verilerinin korunmasını önemli bir güvenlik sorunu haline getirdi.

Dijital içerik türleri; bir bilgi portalında bulunan dinamik, veritabanına dayalı raporlar, gizli e-posta iletileri, stratejik planlama belgeleri, askeri savunma raporları ve diğer gizli devlet dosyalarını içerebilir. Bu bölümde içerik koruma amacıyla RMS'yi dağıtmanın temel nedenleri açıklanmaktadır.

Bu bölüm şunları kapsar:

-   [Savunmasız Kuruluş Bilgileri](#bkmk_2)
-   [Gelişmiş Ağ Güvenliği](#bkmk_3)
-   [Dijital İçerik için Daha İyi Koruma](#bkmk_4)

<span id="BKMK_2"></span>
Savunmasız Kuruluş Bilgileri
----------------------------

Kuruluşlar korumak istedikleri ve korumaya gereksinim duydukları çok çeşitli türlerde değerli içerik oluşturur ve bunları kullanır. Aşağıdaki listede RMS'yi kullanarak koruyabileceğiniz içerik örnekleri verilmiştir:

-   Geleneksel dijital dosyalar ve bilgiler. Geleneksel dijital dosya ve bilgilerin yaygın örnekleri e-posta iletişimleri, projeyle ilgili belgeler, gizli raporlar, pazarlama planları ve ürünle ilgili genel bilgilerdir. Bilgi çalışanları bu bilgileri e-posta iletileri, konferans uygulamaları, disk paylaşımları ve sunucu tabanlı veya eş düzey sistemler aracılığıyla düzenli olarak paylaşırlar. Bu kategoride kullanıcıların güvenli ve kullanıma hazır durumda tutmak isteyebileceği veya buna gereksinim duyabileceği, çalışan performans incelemeleri ve kişisel kayıtlar gibi diğer önemli içerikler de yer alabilir.
-   Kuruluşa özgü bilgiler. Üst yönetim kuruluşun etkinliklerini yönetmek, izlemek ve yönlendirmek için bu bilgileri kullanır. Bu özel içerik bir kuruluşun satış ve pazar payı raporlarını, mali performans bilgilerini, stratejik tahminlerini ve genel bakışları içerebilir. Bu türden içeriğin uygun olmayan şekilde dağıtımı veya kullanımı, rekabet ettiği piyasada veya yasalar önünde kuruluşa ciddi zarar verebilir.

RMS'yi dağıtma, bu savunmasız içeriği korumaya yönelik güvenlik stratejisinin önemli bir parçası olabilir.

<span id="BKMK_3"></span>
Gelişmiş Ağ Güvenliği
---------------------

Dijital içeriğin korunması zor ve sürekli bir görevdir. Normalde kuruluşlar çevre tabanlı güvenlik yöntemleri kullanarak dijital dosya ve bilgileri güven altına alır. Güvenlik duvarları, şirket ağına erişimi ve isteğe bağlı erişim denetim listeleri (DACL) de belirli verilere erişimi sınırlandırabilir. Kuruluşlar bunlara ek olarak, hedeflenen alıcıların iletileri açan ilk alıcılar olmasını ve iletim sırasında e-postanın güvenliğini sağlamak için şifreleme ve kimlik doğrulaması teknolojileri ve ürünlerini (ortak anahtar altyapısı \[PKI\] ve Kerberos gibi) kullanabilir.

Bu yöntemler kuruluşların önemli içeriğe erişimi denetlemesine yardımcı olur. Ancak alıcılar, ellerinde bulunan içerikle istedikleri her şeyi yapmakta özgürdür. Kullanıcının kimliği doğrulandıktan ve içeriğin şifresi çözüldükten sonra içerikle yapılabilecekler veya içeriğin gönderilebileceği yerler herhangi bir şekilde kısıtlanamaz. Çevre tabanlı güvenlik yöntemleri, kişilerin içeriği nasıl kullandıklarını ve ağ çevresinin dışına nasıl dağıttıklarını denetleyen iş kurallarının uygulanmasını zorlayamadığı gibi çevre güvenliği kırıldıktan sonra da bunu yapamaz.

Dijital içeriğin paylaşımı ve kullanımında kişisel takdir ve sorumluluğu ön planda tutarsanız, bu ağ güvenlik modeli açısından kabul edilemez derecede yüksek bir risk söz konusu olabilir. İstenmeden oluşan güvenlik ihlalleri bile ciddi zarara yol açabilir. Örneğin, kullanıcılar önemli e-posta iletileri veya belgelerini yanlışlıkla kötü niyetli olması muhtemel alıcılara iletebilir.

Hırsızlık tehditleri ve kötü kullanıma ek olarak, gittikçe uzayan bir yasal gereksinim listesi de dijital içeriği sürekli koruma görevine eklenmektedir. Örneğin, birçok kuruluşun belirli bilgilerin iç yatırımcılara seçime bağlı olarak açıklanmasıyla ilgili Securities and Exchange Commission (Güvenlik ve Değişim Komisyonu, SEC) adil bilgilendirme kurallarına uyması gerekir. Benzer şekilde, finans, kamu, sağlık ve hukuk sektörleri yeni çıkan yasal standartlar nedeniyle dijital içeriği daha iyi koruma gereksinimi içindedirler.

Nereye giderse gitsin dijital içeriğin etkin denetimi için RMS gibi bir uçtan uca yazılım çözümü kullanılmadığında, içerik kolaylıkla kötü niyet veya dikkatsizlik sonucu yanlış ellere geçebilir.

<span id="BKMK_4"></span>
Dijital İçerik için Daha İyi Koruma
-----------------------------------

Dijital içeriğin daha iyi korunması gerekir. Herhangi bir bilgi biçiminin izinsiz kullanıma karşı korunamayacağı ve tek bir yaklaşımın olası her durumda verileri kötüye kullanımdan koruyamayacağı bilinse de en iyi savunma, bilgilerin güvenliğini sağlayan kapsamlı bir çözümdür.

Bilginin daha iyi korunmasına yönelik bir çözümün, kuruluşun güvenlik stratejisinin önemli bir parçası olarak içeriğin nasıl kullanıldığını ve basit erişim denetiminin ötesinde nasıl dağıtıldığını denetleyecek araçları sağlaması gerekir. Bilginin daha iyi korunmasına yönelik bir çözümün aşağıdakileri sağlaması gerekir:

-   Şirket intranet'inde bulunan kuruluş kayıt ve belgelerini korumalı ve bunların yetkisiz kullanıcılarla paylaşılmasını engellemelidir.
-   İçeriğin güvenli ve izinsiz değiştirilemez nitelikte olmasını sağlamalıdır.
-   İçerik extranet aracılığıyla başka kuruluşlara gönderilmiş olsa bile, gerektiğinde süre gereksinimlerine bağlı olarak içeriğin kullanımını sonlandırmalıdır.
-   İçeriğe kimlerin eriştiğini ve kullandığını izlemek için bir denetim sırası gerektirmelidir.

RMS bu olanakların tümünü sağlar.
