---
TOCTitle: Hak İlkesi Şablonlarını Oluşturma ve Değiştirme
Title: Hak İlkesi Şablonlarını Oluşturma ve Değiştirme
ms:assetid: '6014176f-ef71-4d29-b3e3-da129c18563d'
ms:contentKeyID: 18125114
ms:mtpsurl: 'https://technet.microsoft.com/tr-tr/library/Cc720281(v=WS.10)'
---

Hak İlkesi Şablonlarını Oluşturma ve Değiştirme
===============================================

Bir hak ilkesi şablonunu eklerken veya şablonda değişiklik yaparken aşağıdaki öğeleri tanımlayabilirsiniz:

-   **Hak ilkesi şablonunun adı ve açıklaması**. İsteğe bağlı olarak, kullanıcıların, şablonun kendilerine tanıdığından daha fazla hak isteyebilecekleri bir e-posta adresi sağlayabilirsiniz.
-   **Bu hak ilkesi şablonu kullanılarak yayımlanan içerik için kullanım lisansı alma izni olan kullanıcılar ve gruplar.** Korumalı içerik için tüm kullanıcıların kullanım lisansı alabileceğini belirtmek için, RMS'nin tanıdığı özel bir grup olan **Anyone** grubunu kullanın. Bu özel grubu şablonunuza eklemek için **Hak ilkesi şablon ayarları** sayfasındaki **Kullanıcı veya gruplar ekle** alanına **Herkes** yazın ve **Ekle** düğmesini tıklatın.
-   **Her kullanıcıya veya gruba verilen haklar.** Bazı haklar, belirli hakların birbirine bağımlı olmasından dolayı otomatik olarak seçilir. Örneğin, **Düzenle** hakkını seçerseniz, **Görüntüle** ve **Kaydet** hakları da seçilir. Listelenen hakların XrML sözlüğünde tanımlanan haklara nasıl karşılık geldiği hakkında bilgi için, bu konuda daha sonra yer alan "[RMS Hakları ve XrML](https://technet.microsoft.com/7eb5cdd1-cd48-4b2b-96b6-fc74f7b42e7f)" bölümüne bakın.
-   **Bu hak ilkesi şablonu kullanılarak yayımlanan içerik için süre sonu ilkesi.** Varsayılan olarak, içeriğin süresi hiç sona ermez. Bu, kullanıcıların herhangi bir zamanda kullanım lisansları alabileceği anlamına gelir. Aşağıdaki geçerlilik bitiş ilkesi seçeneklerinden birini seçebilirsiniz:
    -   **İçeriğin kullanım süresi dolmayacak**. Bu varsayılan seçenektir. Bu seçenek seçildiğinde, kullanım lisansı, içerik bilgisayarda kaldığı sürece kullanıcının içeriğe erişmesini sağlar.
    -   **İçerik geçerlilik bitiş tarihi**. İçeriğin geçerliliğinin bittiği, yani verilen kullanım tarihinin geçerliliğinin sona erdiği ve kullanıcıların bu tarihten sonra içerik için kullanım lisansı alamayacağı bir tarih belirleyebilirsiniz.
    -   **İçerik lisansının son kullanım tarihi yayımlama tarihinin** *n* **gün sonrasıdır**. İçerik yayımlandıktan kaç gün sonra artık kullanım lisansı alınamayacağını belirtebilirsiniz.
    -   **İçerik kullanım lisansları** *n* **günde bir yenilenmelidir**. Kullanıcıların, içerik için kullanım lisansı alındıktan belirli bir süre sonra kullanım lisanslarını yenilemelerinin zorunlu olduğunu belirtebilirsiniz. Bu ilkeyi önceki ilkelerle birlikte uygulayabilirsiniz.
-   **Genişletilmiş ilkeler**. Aşağıdaki ilkelerden birini veya daha fazlasını seçebilirsiniz:
    -   **Yazara süre sonu olmaksızın tüm haklar verildi**. Bu ilke yazara tüm hakları süresiz olarak verir. Bu ayar, belirli bir süre sonunda içeriğin geçerliliğinin sona ereceğinizi belirtseniz bile geçerlidir.
    -   **RMS korumalı içerik güvenilen tarayıcılarda görüntülenebilir**. Bu ilke, içeriğin güvenilir tarayıcılarda görüntülenip görüntülenemeyeceğini (içeriği oluşturan RMS etkinleştirilmiş uygulama da etkinleştirirse) denetler. Bu onay kutusunu işaretlemezseniz, korumalı içerik, içeriği oluşturan uygulama kullanılarak görüntülenmelidir.
    -   **İçeriğin her kullanımı için yeni bir kullanım lisansı iste**. Bu ilke, kullanıcıların bu hak ilkesi şablonunu kullanarak yayımlanan içeriği her kullanma girişiminde yeni bir kullanıcı lisansı almaları gerekip gerekmediğini denetler. Bu ilke seçildiğinde, kullanıcının içeriğe erişmek için RMS sunucusuna bağlanabilmesi gerekir.

    | ![](/security-updates/images/Cc720281.Caution(WS.10).gif)Dikkat                                                                                                                                                                                                                                                                                                                                                                                                                                                        |
    |-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
    | **İçeriğin her kullanımı için yeni bir kullanım lisansı iste** ilkesini etkinleştirirken dikkatli olun. Bu ilke, kullanıcıların, bu ilke şablonu kullanılarak yayımlanan içeriği her kullanışlarında ağa bağlanmalarını gerektirir. Kullanıcılar ağa bağlı değilse bu içeriği kullanamaz. Bu seçenek etkinleştirilmezse, kullanıcıların yalnızca içeriği kullanmayı ilk deneyişlerinde bir kullanım lisansı almaları gerekir. Lisansın geçerliliği sona erinceye kadar, kullanıcılar çevrimdışıyken lisansı yeniden kullanabilir. |

-   **Uygulamaya özgü verileri zorla**. Bu ilke RMS etkinleştirilmiş uygulamaya özgü koşullara dayalı özelleştirilmiş ilke kullanma olanağı sağlar. Bu onay kutusunu işaretlerseniz, uygulamanın gerektirdiği bir ad ve değer çifti yazıp, listeye eklemek için **Ekle** düğmesini tıklatın.
-   **Bu hak ilkesi şablonu için iptal ilkesi**. **İptal isteyin** seçeneğini seçerek iptal listesi gerekip gerekmediğini belirtebilirsiniz. İptali gerekli kılmak istiyorsanız, bir iptal listesi oluşturmanız ve devam ettirmeniz gerekir. İptal işlemi hakkında daha fazla bilgi için bu konuda daha önce geçen "[İptali Yönetme](https://technet.microsoft.com/df732a7d-1fb0-4845-87ca-fab4bc5f98a0)" bölümüne bakın.
-   **İstemci erişimi için iptal listesi**. Bu özellik, iptal listesine bir URL yolu sağlar. İptal listesini URL ile ulaşılabilen bir Web hizmeti kullanarak erişilebilir hale getirebilirsiniz. Bir RMS istemci bilgisayarı, iptal listesi gerektiren haklarla korunan içeriği açmayı denediğinde, RMS etkin uygulama, iptal listesini önce yerel bilgisayarda arar; iptal listesi bulunamazsa veya geçerlilik süresi dolmuşsa, şablon özelliklerinde belirtilen URL'ye bağlanmayı dener. RMS istemcisi iptal listesi URL'sine bağlandığında, iptal listesindeki ISSUER öğesinin altında bulunan OBJECT TYPE, ID TYPE ve ID değerlerinin RMS kullanım lisansındaki değerlerle aynı olup olmadıklarını denetler. Ayrıca, RMS istemcisi iptal listesini imzalamak için kullanılan ortak ve özel anahtarları da eşler. Bu değerlerden biri eşlenmezse, iptal listesi yoksayılır.
-   **İptal listesi yenileme aralığı**. Bu özellik, iptal listesinin geçerli olduğu gün sayısını verir. İstemci bilgisayara karşıdan yüklenen iptal listesi belirtilen süreden eskiyse yeni bir liste karşıdan yüklenir.
-   **Ortak anahtar dosyası**. Bu özellik, karşılık gelen özel anahtarı iptal listesini imzalamak için kullanılan ortak anahtarın yolunu ve dosya adını verir.
