---
TOCTitle: RMS Kaydı
Title: RMS Kaydı
ms:assetid: '999db3e1-e3ab-4513-87d9-d584ee334c00'
ms:contentKeyID: 18125190
ms:mtpsurl: 'https://technet.microsoft.com/tr-tr/library/Cc747698(v=WS.10)'
---

RMS Kaydı
=========

Sunucu kayıt işlemi, sunucu lisans sertifikası oluşturur ve bunu teslim eder. Sunucu lisans sertifikaları, dağıtımda yer alan sunucuların kimliğini doğrular ve RMS korumalı içerik kullanımı sırasında kimlik bilgilerinin doğrulanmasını sağlar. Sağlama işleminin bir parçası olarak, her lisans kümesinin ilk sunucusu kök sertifika kümesiyle kaydettirilir. Kümede bu sunucudan sonra gelen diğer sunucular ayrıca kaydettirilmez.

Kök sertifika kümesinin ilk sunucusu (kök sertifika sunucusu), Microsoft Kayıt Hizmeti ile kaydettirilmelidir. Kayıt işlemi, kök sertifika sunucusu Internet'e bağlıysa sağlama işleminin bir parçası şeklinde otomatik olarak yapılabilir veya istek bir dosyaya verildikten sonra, bu dosya Internet bağlantısı olan başka bir bilgisayardan Microsoft Kayıt Hizmeti'ne gönderilerek çevrimdışı olarak da tamamlanabilir. Kayıt isteği, kök sertifika sunucusu için, daha sonra RMS Yönetim Web sayfaları kullanılarak alınabilen bir sunucu lisans sertifikası döndürür.

Kayıt isteği aşağıdaki bilgileri içerir:

-   İptal bilgileri. RMS yüklemesinin standart iptal mi yoksa özel (üçüncü taraf) iptal mi kullanacağı bilgisi. Eğer iptal üçüncü taraf tarafından uygulanacaksa, iptal yetkilisinin ortak anahtarı da dahil edilir.
-   Sertifika Ortak Anahtarı. Sunucu lisans sertifikasının ortak anahtarı. Bu ortak anahtar RMS sunucusunda üretilir ve Sunucu Lisans Sertifikası almak için Microsoft Sunucu Kayıt Hizmeti'ne gönderilir.
-   SKU. Resmi RMS SKU başlığı.
-   Sürüm RMS sürüm numarası.
-   URL. RMS Sunucu kümesi taban URL'si.

Microsoft Sunucu Kayıt Hizmeti kayıt isteğine yanıt verdiğinde, aşağıdaki bilgileri RMS sunucusuna XML biçiminde gönderir:

-   Sunucu Lisans Sertifikası
-   İmzalayan yetkililerin sertifika zinciri.

RMS kök sertifika sunucusunun çevrimiçi veya çevrimdışı yöntem kullanılarak kaydettirilmesinden bağımsız olarak, işlem sırasında aktarılan bilgiler aynıdır. Her iki yöntemde de ek bilgi toplanmaz.

Çevrimdışı sunucu kaydı gerçekleştirmek üzere uygulanacak adımlar için, bu belge grubunda bulunan "RMS Sunucusunu Çalıştırma" bölümünde "Kök Sertifika Sunucusu Kaydettirmek için Çevrimdışı Kayıt Yöntemini Kullanma" konusuna bakın.

İstemci kayıt işlemi, yazarın, kuruluş ağına bağlı olmayan bir bilgisayardan RMS korumalı içerik yayımlamasını sağlayan bir istemci lisans sertifikası oluşturur ve bunu teslim eder. Yazar istediği zaman istemci lisans sertifikası isteyebilir. İstemci kaydı gerekli değildir.

Tüm kayıt istekleri günlüğe kaydedilir.

Bu bölüm şunları kapsar:

-   [Kök Sertifika Sunucusu Kaydı](https://technet.microsoft.com/f08bc919-f090-4843-b2ce-b40d558012ce)
-   [Lisans Sunucusu Alt Kaydı](https://technet.microsoft.com/7bc63397-9186-464c-8824-867038adce9b)
-   [RMS İstemcisi Kaydı](https://technet.microsoft.com/9c1d07bf-7235-4694-8291-ac2e5b221f4a)
-   [RMS Makine Etkinleştirmesi](https://technet.microsoft.com/09a0d631-9860-477f-9d10-df61b3bfe125)
-   [RMS Hesap Sertifikası](https://technet.microsoft.com/c9a385c5-6dbb-47f5-a80f-69718e6f9deb)
