---
TOCTitle: 935423
Title: Microsoft Güvenlik Danışma Belgesi 935423
ms:assetid: 935423
ms:contentKeyID: 61235241
ms:mtpsurl: 'https://technet.microsoft.com/tr-TR/library/935423(v=Security.10)'
---

Security Advisory

Microsoft Güvenlik Danışma Belgesi 935423
=========================================

Windows Animasyonlu İşaretçi Dosyalarını İşleme Güvenlik Açığı
--------------------------------------------------------------

Yayım Tarihi: 31 Mart 2007 Cumartesi

Microsoft, Microsoft Windows'un animasyonlu işaretçi (.ani) dosyalarını işleme biçimindeki bir güvenlik açığından yararlanılan saldırılar olduğuna dair genel olarak yapılan yeni duyuruları incelemektedir. Bu saldırının gerçekleştirilebilmesi için, kullanıcının bu güvenlik açığından yararlanmak için kullanılan bir Web sayfası içeren bir Web sitesini ziyaret etmesi ya da saldırgan tarafından kendisine gönderilen özel hazırlanmış bir e-posta iletisini veya e-posta ekini görüntülemesi gerekir.
En iyi uygulama yöntemi olarak, kullanıcılar bilinen ve bilinmeyen kaynaklardan gelen istenmeyen e-postaları ve e-posta eklerini açarken veya görüntülerken dikkatli olmalıdır. Microsoft, bu güvenlik açığından yararlanma girişimlerinde bulunan kötü amaçlı yazılımların temizlenmesine yönelik güncel algılamayı [Windows Live OneCare](http://safety.live.com/) güvenlik tarayıcısına eklemiştir. Microsoft Güvenlik Yanıt Birliği ortaklarıyla etkin biçimde paylaşarak, algılama araçlarının saldırıları algılayacak ve engelleyecek biçimde güncel olmasını da amaçlamaktadır. ABD ve Kanada'da yaşayan ve etkilenmiş olabileceğini düşünen müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya döngü dışında bir güvenlik güncelleştirmesi sağlayacağız.

Microsoft, müşterileri bilgilendirmek ve gerekli rehberliği sağlamak için durumu etkin biçimde izlemektedir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Müşterilerimize genel olarak duyurulmuş güvenlik açığı konusunda ilk bildirimi sağlamak. Daha fazla bilgi için, güvenlik danışma belgesinin “Geçici Çözümler ve Azaltıcı Etkenler” ve “Önerilen Eylemler” bölümlerine bakın.

**Danışma Belgesi Durumu:** Sorun Onaylandı, Güvenlik Güncelleştirmesi Planlandı

**Öneri:** Güvenilmeyen Web sitelerini ziyaret etmeyin ve istenmeyen e-postaları görüntülemeyin

Bu danışma belgesinde aşağıdaki yazılım anlatılır.

|                                                                                                                                      |
|--------------------------------------------------------------------------------------------------------------------------------------|
| İlgili Yazılımlar                                                                                                                    |
| Microsoft Windows 2000 Service Pack 4                                                                                                |
| Microsoft Windows XP Service Pack 2                                                                                                  |
| Microsoft Windows XP 64-Bit Edition Sürüm 2003 (Itanium)                                                                             |
| Microsoft Windows XP Professional x64 Edition                                                                                        |
| Microsoft Windows Server 2003                                                                                                        |
| Itanium tabanlı sistemler için Microsoft Windows Server 2003                                                                         |
| Microsoft Windows Server 2003 Service Pack 1                                                                                         |
| Microsoft Windows Server 2003 Service Pack 2                                                                                         |
| Itanium tabanlı sistemler için Microsoft Windows Server 2003 SP1 ve Itanium tabanlı sistemler için Microsoft Windows Server 2003 SP2 |
| Itanium tabanlı sistemler için Microsoft Windows Server 2003 SP2                                                                     |
| Microsoft Windows Server 2003 x64 Edition                                                                                            |
| Microsoft Windows Server 2003 x64 Edition Service Pack 2                                                                             |
| Microsoft Windows Vista                                                                                                              |

Sık Sorulan Sorular
-------------------

<span></span>
**Bu danışma belgesinin kapsamı nedir?**
Microsoft, bir Microsoft Windows bileşeni olan Animasyonlu İşaretçi'yi etkileyen yeni bir güvenlik açığı raporundan haberdardır. Bu açık, “Genel Bakış” bölümünde listelenen yazılımları etkiler. Kapsam olarak, diğer Animasyonlu İşaretçi sorunlarına benzerdir.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Evet.

**Bu tehdide ne neden olmaktadır?**
İşaretçiler, animasyonlu işaretçiler ve simgeler işlenmeden önce gerçekleştirilen biçim doğrulamasının yetersiz olması nedeniyle tehdit oluşur.

**Bu özellik ne yapıyor?**
Animasyonlu işaretçiler, fare işaretçisinin bulunduğu yerde tek bir görüntü yerine bir dizi çerçevenin art arda görüntülenmesini sağlayarak, kısa bir animasyon döngüsü oluşturulmasına olanak veren bir özelliktir. Animasyonlu İşaretçiler özelliğine .ani soneki atanır.

**Bir saldırgan bu işlevden yararlanarak neler yapabilir?**
Saldırgan, özel hazırlanmış bir Web sayfası oluşturarak bu güvenlik açığından yararlanmaya çalışabilir. Saldırgan ayrıca, özel olarak hazırlanmış bir e-posta iletisi oluşturup bu iletiyi etkilenen sisteme gönderebilir. Bir Web sayfası görüntülendiğinde, özel hazırlanmış bir iletiye önizleme yapıldığında veya bu tür bir ileti okunduğunda ya da özel hazırlanmış bir e-posta eki açıldığında, saldırgan, etkilenen sistemin kod yürütmesine neden olabilir. Animasyonlu işaretçiler genelde .ani dosya uzantısıyla ilişkilendirilse de, başarılı bir saldırı bu dosya türüyle sınırlı değildir.

Animasyonlu İşaretçi Güvenlik Açığı için Azaltıcı Etkenler
----------------------------------------------------------

<span></span>
-   Windows Vista üzerinde Internet Explorer 7 kullanan müşteriler, bilinen Web tabanlı saldırılara karşı Internet Explorer 7.0 korumalı modu sayesinde korunmaktadır. Internet Explorer Korumalı Modu hakkında daha fazla bilgi için [şu Web sitesine](http://www.microsoft.com/windows/products/windowsvista/features/details/ie7protectedmode.mspx) bakın.
-   Varsayılan olarak, Outlook 2007 e-posta iletilerini görüntülemek için, müşterileri HTML e-posta önizleme saldırı vektörüne karşı koruyan Microsoft Word'ü kullanır.
-   Web tabanlı saldırı senaryosunda, bir saldırganın bu açıktan yararlanmak için kullanılan bir Web sayfası içeren bir Web sitesi barındırması gerekir. Saldırgan, bu güvenlik açığından yararlanmaya çalışan kötü amaçlı bir içeriğin bulunduğu Web sayfasını barındırmak üzere bir Web sitesinden yararlanmaya da çalışabilir. Saldırganın, bir Web sitesini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları kendi Web sitesine veya yararlandığı bir siteye götüren bir bağlantıyı tıklatmalarını sağlayarak onları bu siteye çekmesi gerekir.
-   Bu güvenlik açığından başarıyla yararlanan bir saldırgan, yerel kullanıcı ile aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

Animasyonlu İşaretçi Güvenlik Açığı için Geçici Çözümler
--------------------------------------------------------

<span></span>
Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

-   Outlook 2002 veya sonraki sürümünü ya da Windows Mail programını kullanıyorsanız, **HTML e-posta önizleme saldırı vektöründen korunmak için e-postaları düz metin biçiminde okuyun**.
    Office XP Service Pack 1 veya sonraki bir sürümünü uygulamış olan Microsoft Outlook 2002 kullanıcıları, dijital imzalı olmayan e-posta iletilerini veya şifresiz e-posta iletilerini yalnızca düz metin olarak görüntülemelerini sağlayacak olan bu ayarı etkinleştirebilirler.

    **Uyarı:** Windows Vista Mail'de e-postaların düz metin olarak okunması, saldırgan tarafından gönderilen postalar İletilirken veya Yanıtlanırken bu güvenlik açığından yararlanma girişimlerinin etkisini azaltmaz.

    **Not:** Outlook Express'te e-postaların düz metin olarak okunması, bu güvenlik açığından yararlanma girişimlerinin etkisini azaltmaz.

    **Geçici Çözümün Etkisi:** Düz metin biçiminde görüntülenen e-posta iletilerinde resim, özel yazı tipleri, animasyon veya başka zengin içerik bulunmaz. Ayrıca:

    -   Değişiklikler önizleme bölmesine ve açık iletilere uygulanır.
    -   Resimler ek haline getirilirler, böylece kaybolmazlar.
    -   Depolanan ileti hala Zengin Metin veya HTML biçiminde olduğu için, nesne modeli (özel kod çözümleri) beklenmedik biçimde davranabilir.

Önerilen Eylemler
-----------------

<span></span>
-   **Bilgisayarınızı Koruyun**

    Müşterilerin Bilgisayarınızı Koruyun sitesinde açıklanan yönergeleri uygulayarak bir güvenlik duvarı kullanmaları, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun Web sitesini](http://www.microsoft.com/athome/security/default.mspx) ziyaret ederek bulabilir.

-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Giriş Sayfası](http://www.microsoft.com/security)'nı ziyaret edebilir.
-   Saldırıya uğramış olduklarını düşünen müşterilerimiz bölgelerindeki FBI ofislerine başvurmalı veya şikayetlerini [Internet Sahteciliği Şikayet Merkezi Web sitesine](http://go.microsoft.com/fwlink/?linkid=79545) göndermelidir. A.B.D. dışındaki müşterilerimiz, ülkelerindeki ilgili ulusal birimlere başvurmalıdır.
    Tüm müşterilerimiz sistemlerinin güvenlik açıklarından yararlanma girişimlerine karşı korunmasına yardımcı olmak amacıyla Microsoft'un yayımladığı en güncel güvenlik güncelleştirmelerini uygulamalıdır. Otomatik Güncelleştirmeler'i etkinleştiren müşteriler tüm Windows güncelleştirmelerini otomatik olarak alır. Güvenlik güncelleştirmeleri hakkında daha fazla bilgi için [Microsoft Güvenlik Web sitesini](http://www.microsoft.com/technet/security/) ziyaret edin.
-   Müşterilerimizin, hem tanıdıkları hem de tanımadıkları kaynaklardan gelen dosya aktarımlarını kabul ederken son derece dikkatli olmalarını öneririz. MSN Messenger kullanırken bilgisayarınızın korunmasına nasıl yardımcı olacağınız hakkında daha fazla bilgi için, [MSN Messenger Sık Sorulan Sorular Web sitesini](http://messenger.msn.com/help) ziyaret edin.

    **Windows'u Güncel Tutun**

-   Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update Web sitesini](http://windowsupdate.microsoft.com/) ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   29 Mart 2007: Danışma belgesi yayımlandı
-   29 Mart 2007: Danışma belgesi, Azaltıcı Etkenler bölümüne Outlook 2007 ile ilgili ek bilgiler eklemek amacıyla yeniden düzenlendi. Geçici Çözümler bölümü de Windows Mail ve Outlook Express uygulamalarında düz metin biçiminde e-postaların etkilerini ve kullanımlarını açıklığa kavuşturacak biçimde güncelleştirildi.
-   31 Mart 2007: Danışma belgesi, “İlgili Yazılımlar” bölümüne Windows 2003 Service Pack 2, Itanium tabanlı sistemler için Microsoft Windows Server 2003 SP2 ve Microsoft Windows Server 2003 x64 Edition Service Pack 2 ile ilgili ek bilgiler eklemek amacıyla yeniden düzenlendi.

*Built at 2014-04-18T01:50:00Z-07:00*
