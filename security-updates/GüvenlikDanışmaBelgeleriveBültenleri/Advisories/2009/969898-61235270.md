---
TOCTitle: 969898
Title: Microsoft Güvenlik Danışma Belgesi 969898
ms:assetid: 969898
ms:contentKeyID: 61235270
ms:mtpsurl: 'https://technet.microsoft.com/tr-TR/library/969898(v=Security.10)'
---

Security Advisory

Microsoft Güvenlik Danışma Belgesi 969898
=========================================

ActiveX Kill Bitlerine Yönelik Güncelleştirme Toplaması
-------------------------------------------------------

Yayım Tarihi: 9 Haziran 2009 Salı | Güncelleştirme Tarihi: 17 Haziran 2009 Çarşamba

**Sürüm:** 1.1

Microsoft, bu danışma belgesiyle birlikte bir dizi yeni ActiveX kill biti yayımlamaktadır.

Güncelleştirme, daha önce yayımlanan bir Microsoft Toplu Güncelleştirmesi'nden bir kill biti içerir:

-   [Microsoft Visual Basic 6.0 Service Pack 6 Toplu Güncelleştirmesi (KB957924)](http://www.microsoft.com/downloads/details.aspx?familyid=cb824e35-0403-45c4-9e41-459f0eb89e36)

Güncelleştirme ayrıca aşağıdaki üçüncü taraf yazılımların kill bitlerini içerir:

-   **Microgaming.** Bu güvenlik güncelleştirmesi Microgaming tarafından geliştirilen bir ActiveX denetiminin [kill bitini](http://support.microsoft.com/kb/240797/tr) ayarlar. Microgaming, etkilenen bileşendeki güvenlik açığını gideren bir güvenlik güncelleştirmesi yayımladı. Daha fazla bilgi ve karşıdan yükleme konumları için [Microgaming tarafından hazırlanan güvenlik yayınına](http://go.microsoft.com/fwlink/?linkid=150864) bakın. Bu kill biti, ActiveX denetimleri sahibinin isteğiyle ayarlanır. Bu ActiveX denetiminin sınıf tanımlayıcıları, bu danışma belgesinin **Sık Sorulan Sorular** bölümünde listelenmektedir.
-   **eBay Gelişmiş Resim Yükleme Bileşeni**. Bu güvenlik güncelleştirmesi eBay tarafından geliştirilen bir ActiveX denetiminin [kill bitini](http://support.microsoft.com/kb/240797/tr) ayarlar. eBay, etkilenen bileşendeki güvenlik açığını gideren bir güvenlik güncelleştirmesi yayımladı. Daha fazla bilgi ve karşıdan yükleme konumları için [eBay tarafından hazırlanan güvenlik yayınına](http://go.microsoft.com/fwlink/?linkid=150865) bakın. Bu kill biti, ActiveX denetimleri sahibinin isteğiyle ayarlanır. Bu ActiveX denetiminin sınıf tanımlayıcıları, bu danışma belgesinin **Sık Sorulan Sorular** bölümünde listelenmektedir.
-   **HP Virtual Room v7.0**. Bu güvenlik güncelleştirmesi Research In Motion (RIM) tarafından geliştirilen bir ActiveX denetiminin [kill bitini](http://support.microsoft.com/kb/240797/tr) ayarlar. RIM, etkilenen bileşendeki güvenlik açığını gideren bir güvenlik güncelleştirmesi yayımladı. Daha fazla bilgi ve karşıdan yükleme konumları için [HP tarafından hazırlanan güvenlik yayınına](http://go.microsoft.com/fwlink/?linkid=150866) bakın. Bu kill biti, ActiveX denetimleri sahibinin isteğiyle ayarlanır. Bu ActiveX denetiminin sınıf tanımlayıcıları, bu danışma belgesinin **Sık Sorulan Sorular** bölümünde listelenmektedir.

Bu güncelleştirmeyi yükleme hakkında daha fazla bilgi için, bkz: Microsoft Bilgi Bankası makalesi 969898.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** ActiveX kill bitlerine yönelik bir güncelleştirmenin kullanılabilirliği konusunda bildirim sağlama.

**Danışma Belgesi Durumu:** Microsoft Bilgi Bankası Makalesi ve ilişkili güncelleştirme yayımlanmıştır.

**Öneriler:** Başvurulan Bilgi Bankası makalesini inceleyin ve uygun güncelleştirmeyi uygulayın.

| Başvurular                           | Kimlik                                                                   |
|--------------------------------------|--------------------------------------------------------------------------|
| **CVE Başvurusu**                    | [CVE-2008-0024](http://cve.mitre.org/cgi-bin/cvename.cgi?name=2008-0024) |
| **Microsoft Bilgi Bankası Makalesi** | [969898](http://support.microsoft.com/kb/969898/tr)                      |

Bu danışma belgesinde aşağıdaki yazılım anlatılır.

|                                                                                                                         |
|-------------------------------------------------------------------------------------------------------------------------|
| İlgili Yazılımlar                                                                                                       |
| Microsoft Windows 2000 Service Pack 4                                                                                   |
| Windows XP Service Pack 2 ve Windows XP Service Pack 3                                                                  |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista, Windows Vista Service Pack 1 ve Windows Vista Service Pack 2                                             |
| Windows Vista x64 Edition, Windows Vista x64 Edition Service Pack 1 ve Windows Vista x64 Edition Service Pack 2         |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |

Sık Sorulan Sorular
-------------------

<span></span>
**Windows Server 2008 Sunucu Çekirdeği yüklemesi olan kullanıcıların bu güncelleştirmeyi yüklemeleri gerekiyor mu?**
Windows Server 2008 Sunucu Çekirdeği yüklemesi olan kullanıcıların bu güncelleştirmeyi yüklemeleri gerekmez. Sunucu Çekirdeği yükleme seçeneği hakkında daha fazla bilgi için, bkz. [Sunucu Çekirdeği](http://msdn.microsoft.com/en-us/library/ms723891(vs.85).aspx). Sunucu Çekirdeği yükleme seçeneği Windows Server 2008'in belirli sürümlerinde kullanılamaz; bkz: [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

**Bu danışma belgesinin neden kendisiyle ilişkilendirilmiş bir güvenlik derecelendirmesi yok?**
Bu güncelleştirme daha önce bir hizmet paketinde yayımlanmış bir güncelleştirmenin kill bitinin yanı sıra Microsoft'a ait olmayan üçüncü taraf denetimlere yönelik kill bitlerini de içermektedir. Microsoft, hizmet paketleri veya güvenlik açığı bulunan üçüncü taraf denetimler için bir güvenlik derecelendirmesi sağlamaz.

**Bu güncelleştirme ActiveX Kill Bitlerine Yönelik Toplu Güvenlik Güncelleştirmesi'nin (950760) yerini alıyor mu?**
Hayır; otomatik güncelleştirme amacıyla, bu güncelleştirme Microsoft Güvenlik Bülteni [MS08-032](http://go.microsoft.com/fwlink/?linkid=116368)'de açıklanan ActiveX Kill Bitlerine Yönelik Toplu Güvenlik Güncelleştirmesi'nin (950760) yerini almaz. Otomatik güncelleştirme özelliği müşterilerin bu güncelleştirmeyi (969898) yüklemiş olup olmadıklarına bakmazsızın MS08-032 güncelleştirmesini sunmaya devam eder. Ancak bu güncelleştirmeyi (969898) yüklemiş olan müşterilerin MS08-032'de ayarlanan tüm kill bitleriyle korunmaları için MS08-032 güncelleştirmesini yüklemeleri gerekmemektedir.

**Önceki kill biti güncelleştirmeleri bir güvenlik bülteniyle birlikte yayımlandığı halde ActiveX Kill Bitlerine Yönelik Güncelleştirme Toplaması neden Microsoft tarafından bir güvenlik danışma belgesiyle birlikte yayımlanıyor?**
Microsoft'un, ActiveX Kill Bitlerine Yönelik Güncelleştirme Toplaması'nı bir danışma belgesiyle birlikte yayımlamasının nedeni, yeni kill bitlerinin Microsoft yazılımlarını etkilememesi veya daha önce bir Microsoft yazılım güncelleştirmesi ile ayarlanmış olmasıdır.

**Bu güncelleştirme daha önce yayımlanmış bir ActiveX Kill Bitlerine Yönelik Güncelleştirme Toplaması'nda bulunan kill bitlerini içeriyor mu?**
Evet, bu güncelleştirme daha önce [Microsoft Güvenlik Danışma Belgesi 960715](http://technet.microsoft.com/security/advisory/960715)'te ayarlanmış kill bitlerini de içermektedir.

**Bu güncelleştirme daha önce bir Internet Explorer güvenlik güncelleştirmesinde yayımlanmış kill bitleri içeriyor mu?**
Hayır, bu güncelleştirme daha önce bir Internet Explorer güvenlik güncelleştirmesinde yayımlanmış herhangi bir kill biti içermemektedir. En son Internet Explorer Toplu Güvenlik Güncelleştirmesi'ni yüklemenizi öneririz.

**Kill biti nedir?**
Microsoft Internet Explorer'da bir ActiveX denetiminin Internet Explorer HTML işleme altyapısı tarafından yüklenmesini engelleyen bir güvenlik özelliğidir. Bu işlem, kill biti adı verilen bir kayıt defteri ayarı belirlenerek gerçekleştirilir. Kill biti ayarlandıktan sonra, denetim tam olarak kurulu olsa da bir daha asla yüklenemez. Kill biti ayarlanarak, güvenlik açığından etkilenen bir bileşenin sisteme yüklendiğinde veya yeniden yüklendiğinde etkisiz ve zararsız kalması sağlanabilir.

Daha fazla bilgi için, bkz: [Microsoft Bilgi Bankası makalesi 240797:](http://support.microsoft.com/kb/240797/tr) Internet Explorer'da ActiveX denetiminin çalışması nasıl engellenir

**ActiveX kill bitlerine yönelik güvenlik güncelleştirmesi nedir?**  
Bu güvenlik güncelleştirmesi, yalnızca güvenlik güncelleştirmesinin temelini oluşturan belirli ActiveX denetimlerinin sınıf tanımlayıcılarını (CLSID) içerir.

**Bu güncelleştirme neden ikili dosyalar içermiyor?**
Bu güncelleştirme yalnızca kayıt defterinde değişiklikler yaparak denetimin Internet Explorer'da örneğinin oluşturulmasını engeller.

**Etkilenen bileşen yüklü değilse veya etkilenen platformu kullanmıyorsam bu güncelleştirmeyi yüklemem gerekir mi?**
Evet. Bu güncelleştirme yüklendiğinde, güvenlik açığından etkilenen denetimin Internet Explorer'da çalışması engellenir.

**Bu güvenlik güncelleştirmesinde açıklanan bir ActiveX denetimini ileriki bir tarihte yüklersem bu güncelleştirmeyi yeniden uygulamam gerekiyor mu?**
Hayır, bu güncelleştirmenin yeniden uygulanması gerekmez. Denetim ileriki bir tarihte yüklense de, kill biti, Internet Explorer'ın bu denetimi çalıştırmasını engeller.

**Güncelleştirme ne yapıyor?**
Bu güncelleştirme, listelenen Sınıf Tanımlayıcıları (CLSID) için kill bitini ayarlar.

Aşağıdaki Sınıf Tanımlayıcıları, [Microsoft Visual Basic 6.0 Service Pack 6 Toplu Güncelleştirmesi (KB957924)](http://www.microsoft.com/downloads/details.aspx?familyid=cb824e35-0403-45c4-9e41-459f0eb89e36) ile giderilen MSCOMM32.OCX ATL Yükleyicisi denetimiyle ilişkilidir:

|                                        |
|----------------------------------------|
| Sınıf Tanımlayıcısı                    |
| {648A5600-2C6E-101B-82B6-000000000014} |

Aşağıdaki Sınıf Tanımlayıcısı, güvenlik açığı bulunan bir Sınıf Tanımlayıcısı'nın kill bitini ayarlamak üzere Microgaming tarafından yapılan bir istekle ilişkilidir. Microgaming tarafından sunulan [güvenlik yayınında](http://go.microsoft.com/fwlink/?linkid=150864) daha ayrıntılı bilgi bulabilirsiniz:

|                                        |
|----------------------------------------|
| Sınıf Tanımlayıcısı                    |
| {D8089245-3211-40F6-819B-9E5E92CD61A2} |

Aşağıdaki Sınıf Tanımlayıcısı, güvenlik açığı bulunan bir Sınıf Tanımlayıcısı'nın kill bitini ayarlamak üzere [eBay](http://www.ebay.com/) tarafından yapılan bir istekle ilişkilidir. eBay tarafından sunulan [güvenlik yayınında](http://go.microsoft.com/fwlink/?linkid=150865) daha ayrıntılı bilgi bulabilirsiniz:

|                                        |
|----------------------------------------|
| Sınıf Tanımlayıcısı                    |
| {4C39376E-FA9D-4349-BACC-D305C1750EF3} |
| {C3EB1670-84E0-4EDA-B570-0B51AAE81679} |

Aşağıdaki Sınıf Tanımlayıcısı, güvenlik açığı bulunan bir Sınıf Tanımlayıcısı'nın kill bitini ayarlamak üzere [HP](http://www.hp.com/) tarafından yapılan bir istekle ilişkilidir. HP tarafından sunulan [güvenlik yayınında](http://go.microsoft.com/fwlink/?linkid=150866) daha ayrıntılı bilgi bulabilirsiniz:

|                                        |
|----------------------------------------|
| Sınıf Tanımlayıcısı                    |
| {00000032-9593-4264-8B29-930B3E4EDCCD} |

Önerilen Eylemler
-----------------

<span></span>
**Bu danışma belgesiyle ilişkili Microsoft Bilgi Bankası makalesini inceleyin**

Müşterilerin, müşterilerin bu güncelleştirmeyi yüklemesi önerilir. Bu güncelleştirme hakkında daha fazla bilgi edinmek isteyen müşterilerimiz [Microsoft Bilgi Bankası makalesi 969898](http://support.microsoft.com/kb/969898/tr)'i incelemelidir.

#### Geçici Çözümler

Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:

-   **COM nesnelerinin Internet Explorer'da çalışmasını engelleme**

    Bir COM nesnesi için kayıt defterindeki denetimin kill bitini ayarlayarak Internet Explorer'da nesne örneğini oluşturma girişimlerini devre dışı bırakabilirsiniz.

    **Uyarı** Kayıt Defteri Düzenleyicisi'ni yanlış kullanırsanız, işletim sisteminizi yeniden yüklemenizi gerektirebilecek ciddi sorunlara neden olabilirsiniz. Microsoft, Kayıt Defteri Düzenleyicisi'nin yanlış kullanılmasından kaynaklanan sorunların çözülebileceğini garanti etmez. Kayıt Defteri Düzenleyicisi'ni kullanmak kendi sorumluluğunuzdadır.

    Internet Explorer'da bir denetimin çalışmasını durdurmak için kullanabileceğiniz ayrıntılı adımlar için, bkz: [Microsoft Bilgi Bankası makalesi 240797](http://support.microsoft.com/kb/240797/tr). Bu makaledeki adımları izleyin ve Internet Explorer'da bir COM nesnesi örneğinin oluşturulmasını engellemek için bir Compatibility Flags kayıt defteri değeri oluşturun.

    **Not** Sınıf Tanımlayıcıları ve ActiveX nesnelerinin bulunduğu karşılık gelen dosyalar, yukarıdaki SSS bölümünde yer alan "Güncelleştirme ne yapıyor?" başlığı altında bulunmaktadır. Aşağıdaki {XXXXXXXX-XXXX-XXXX-XXXX-XXXXXXXXXXXX} değeri yerine, bu bölümde bulunan Sınıf Tanımlayıcılarını kullanın.

    {XXXXXXXX-XXXX-XXXX-XXXX-XXXXXXXXXXXX} için CLSID değerinin kill bitini ayarlamak için, aşağıdaki metni Not Defteri gibi bir metin düzenleyicisine yapıştırın. Ardından, dosyayı .reg dosya adı uzantısıyla kaydedin.

    Windows Registry Editor Version 5.00
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{ XXXXXXXX-XXXX-XXXX-XXXX-XXXXXXXXXXXX }\]
    "Compatibility Flags"=dword:00000400

    Bu .reg dosyasını çift tıklatarak bağımsız sistemlere uygulayabilirsiniz. Ayrıca, Grup İlkesi kullanarak etki alanları arasında da uygulayabilirsiniz. Grup İlkesi hakkında daha fazla bilgi için, aşağıdaki Microsoft Web sitelerini ziyaret edin:

    -   [Grup İlkesi topluluğu](http://technet2.microsoft.com/windowsserver/en/library/6d7cb788-b31d-4d17-9f1e-b5ddaa6deecd1033.mspx?mfr=true)
    -   [Grup İlkesi Nesne Düzenleyicisi nedir?](http://technet2.microsoft.com/windowsserver/en/library/47ba1311-6cca-414f-98c9-2d7f99fca8a31033.mspx?mfr=true)
    -   [Çekirdek Grup İlkesi araçları ve ayarları](http://technet2.microsoft.com/windowsserver/en/library/e926577a-5619-4912-b5d9-e73d4bdc94911033.mspx?mfr=true)

    **Not** Değişikliklerin etkinleştirilmesi için Internet Explorer'ı yeniden başlatmalısınız.

    **Geçici Çözümün Etkisi**: Nesnenin Internet Explorer'da kullanılması amaçlanmadıkça etkisi yoktur.

### Diğer Bilgiler

**İlgili Kaynaklar**

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [ISS X-Force](http://www.iss.net/) için çalışan Robert Freeman, MSCOMM32.OCX ATL Yükleyicisinde Uzaktan Kod Yürütme Güvenlik Açığı'nı (CVE-2008-0024) bildirdiği için

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (9 Haziran 2009): Danışma belgesi yayımlandı
-   V1.1 (17 Haziran 2009): Otomatik güncelleştirme amacıyla, bu güncelleştirmenin Microsoft Güvenlik Bülteni MS08-032'de açıklanan ActiveX Kill Bitlerine Yönelik Toplu Güvenlik Güncelleştirmesi'nin (950760) yerini almadığını duyurmak üzere **Sık Sorulan Sorular** bölümüne bir girdi eklendi.

*Built at 2014-04-18T01:50:00Z-07:00*
