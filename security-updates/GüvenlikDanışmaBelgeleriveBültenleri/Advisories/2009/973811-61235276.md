---
TOCTitle: 973811
Title: Microsoft Güvenlik Danışma Belgesi 973811
ms:assetid: 973811
ms:contentKeyID: 61235276
ms:mtpsurl: 'https://technet.microsoft.com/tr-TR/library/973811(v=Security.10)'
---

Security Advisory

Microsoft Güvenlik Danışma Belgesi 973811
=========================================

Kimlik Doğrulaması için Genişletilmiş Koruma
--------------------------------------------

Yayım Tarihi: 11 Ağustos 2009 Salı | Güncelleştirme Tarihi: 12 Nisan 2011 Salı

**Sürüm:** 1.12

Microsoft, Windows platformlarına yönelik Kimlik Doğrulaması için Genişletilmiş Koruma adlı yeni bir özelliğin kullanılabilir olduğunu duyurmaktadır. Bu özellik, Tümleşik Windows Kimlik Doğrulaması (IWA) kullanılarak ağ bağlantılarının kimliği doğrulanırken kimlik bilgilerinin daha iyi korunmasını ve işlenmesini sağlar.

Güncelleştirmenin kendisi kimlik bilgilerini iletme gibi belirli saldırılara karşı doğrudan koruma sağlamaz, ancak uygulamaların Kimlik Doğrulaması için Genişletilmiş Koruma seçeneğini kullanabilmesini sağlar. Bu danışma belgesinde, geliştiriciler ve sistem yöneticileri için bu yeni işlevsellik ve kimlik doğrulama bilgilerinin korunmasına yardımcı olmak üzere nasıl dağıtılabileceği açıklanır.

**Azaltıcı Etkenler:**

-   Internet Explorer, kimlik bilgilerini Internet bölgesinde barındırılan sunuculara hiçbir zaman otomatik olarak göndermez. Bu, kimlik bilgilerinin bu bölge içindeki bir saldırgan tarafından iletilebilmesi riskini azaltır.
-   Oturum imzalama ve şifreleme (gizlilik ve bütünlük ile uzaktan yordam çağrısı (RPC) veya imzalama etkinleştirilmiş olarak sunucu ileti bloğu (SMB) gibi) kullanılan uygulamalar, kimlik bilgilerinin iletilmesinden etkilenmez.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu danışma belgesi, Windows platformunda Kimlik Doğrulaması için Genişletilmiş Koruma adlı yeni bir özelliği kullanılma sunmak için güvenlikle ilgili olmayan bir güncelleştirmenin yayımlandığını duyurmak üzere yayımlanmıştır.

**Danışma Belgesi Durumu:** Danışma belgesi yayımlandı.

**Öneri:** Önerilen eylemleri gözden geçirin ve uygun şekilde yapılandırın.

| Başvurular                           | Kimlik                                                                            |
|--------------------------------------|-----------------------------------------------------------------------------------|
| **Microsoft Bilgi Bankası Makalesi** | [Microsoft Bilgi Bankası makalesi 973811](http://support.microsoft.com/kb/973811) |

Bu danışma belgesinde, bu özelliğin aşağıdaki platformlar için yayımlandığı duyurulmaktadır.

 
<table style="border:1px solid black;">
<tbody>
<tr class="odd">
<td style="border:1px solid black;">Etkilenen Yazılımlar</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=cb9a7ba1-72c7-4c72-a802-ac5bb3442ce4">Windows XP Service Pack 2 ve Windows XP Service Pack 3</a><br />
<a href="http://www.microsoft.com/downloads/details.aspx?familyid=b0ae9b16-1479-4bf2-84a1-828871ba2d64">x64 tabanlı Service Pack 2 sistemler için Windows XP ve x64 tabanlı Service Pack 3 sistemler için Windows XP</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=3ce0efe2-82ec-4134-9891-37efeab24e3a">Windows Server 2003 Service Pack 2</a><br />
<a href="http://www.microsoft.com/downloads/details.aspx?familyid=36b476ef-6a57-47be-98ce-4b0b7d56fef7">x64 tabanlı sistemler için Windows Server 2003 Service Pack 2</a><br />
<a href="http://www.microsoft.com/downloads/details.aspx?familyid=9d2c12c7-1b64-4bd9-bcd6-9e8cda84b116">Itanium tabanlı sistemler için Windows Server 2003 ve Itanium tabanlı sistemler için Windows Server 2003 Service Pack 2</a></td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=6d96662c-f061-4907-b9bc-de2a1497dcfd">Windows Vista, Windows Vista Service Pack 1 ve Windows Vista Service Pack 2</a><br />
<a href="http://www.microsoft.com/downloads/details.aspx?familyid=f877a3bf-0240-4bf8-94fc-10bf3f3c91e8">x64 tabanlı sistemler için Windows Vista, x64 tabanlı sistemler için Windows Vista Service Pack 1 ve x64 tabanlı sistemler için Windows Vista Service Pack 2</a></td>
</tr>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=d19fce0d-1134-48b4-a886-ddb134968d56">32-bit sistemler için Windows Server 2008 ve 32-bit sistemler için Windows Server 2008 Service Pack 2</a><br />
<a href="http://www.microsoft.com/downloads/details.aspx?familyid=c1eaa95f-47d2-4852-bc28-9854c35bb289">x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2</a><br />
<a href="http://www.microsoft.com/downloads/details.aspx?familyid=d6e6696c-09cc-4c0d-9faa-2512cc3f5ee5">Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2</a></td>
</tr>
<tr class="even">
<td style="border:1px solid black;">Etkilenmeyen Yazılımlar</td>
</tr>
<tr class="odd">
<td style="border:1px solid black;">32-bit sistemler için Windows 7<br />
x64 tabanlı sistemler için Windows 7</td>
</tr>
<tr class="even">
<td style="border:1px solid black;">x64 tabanlı sistemler için Windows Server 2008 R2<br />
Itanium tabanlı sistemler için Windows Server 2008 R2</td>
</tr>
</tbody>
</table>
 

Sık Sorulan Sorular
-------------------

<span></span>
**Bu danışma belgesinin kapsamı nedir?**
Microsoft bu danışma belgesini, kimlik bilgilerinin iletilmesine karşı koruma sağlamak üzere Kimlik Doğrulaması için Genişletilmiş Koruma adlı yeni bir özelliğin yayımlandığını duyurmak üzere yayımladı.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Hayır, bu durum Microsoft'un güvenlik güncelleştirmesi yayımlamasını gerektiren bir güvenlik açığı değildir. Bu özellik, bazı müşterilerin kullanmak isteyebileceği isteğe bağlı bir yapılandırma gerektirir. Bu özelliğin etkinleştirilmesi tüm müşteriler için uygun değildir. Bu özellik ve doğru şekilde nasıl yapılandırılacağı hakkında daha fazla bilgi için, bkz: [Microsoft Bilgi Bankası makalesi 973811](http://support.microsoft.com/kb/973811). Bu özellik Windows 7 ve Windows Server 2008 R2'de zaten bulunmaktadır.

**Windows Kimlik Doğrulaması için Genişletilmiş Koruma nedir?**
[Microsoft Bilgi Bankası makalesi 968389](http://support.microsoft.com/kb/968389)'daki güncelleştirme, SSPI'yı değiştirip Windows kimlik doğrulamasının çalışma biçimini geliştirerek, Tümleşik Windows Kimlik Doğrulaması (IWA) etkinleştirildiğinde kimlik bilgilerinin kolayca iletilememesini sağlar.

Kimlik Doğrulaması için Genişletilmiş Koruma etkinleştirildiğinde, kimlik doğrulama istekleri hem istemcinin bağlanmaya çalıştığı sunucunun Hizmet Asıl Adları'na (SPN) hem de IWA kimlik doğrulamasının gerçekleştirildiği dış Aktarım Katmanı Güvenliği (TLS) kanalına bağlıdır. Bu, uygulamaların yeni özelliği kullanmayı seçmelerine olanak veren bir temel güncelleştirmedir.

Gelecekteki güncelleştirmeler, IWA kimlik doğrulaması gerçekleştiren sistem bileşenlerini değiştirerek bileşenlerin bu koruma mekanizmasını kullanmalarını sağlayacaktır. Müşteriler, Kimlik Doğrulaması için Genişletilmiş Koruma'nın etkinleştirilmesi gereken istemci uygulamaları ve sunucular için hem [Microsoft Bilgi Bankası makalesi 968389](http://support.microsoft.com/kb/968389)'daki güncelleştirmeyi hem de karşılık gelen uygulamaya özgü güncelleştirmeleri yüklemelidirler. Yükleme sonrasında, Kimlik Doğrulaması için Genişletilmiş Koruma, istemcide kayıt defteri anahtarları aracılığıyla denetlenir. Sunucuda, her uygulama için farklı bir yapılandırma kullanılabilir.

**Microsoft bu özelliği uygulamak için başka hangi işlemleri gerçekleştiriyor?**

Tümleşik Windows Kimlik Doğrulaması'nı (IWA) kullanan ilgili sunucu ve istemci uygulamalarının bu yeni koruma teknolojisinden yararlandıklarından emin olmak için bu uygulamalarda gerekli değişiklikler yapılmalıdır.

11 Ağustos 2009'da Microsoft tarafından şu güncelleştirmeler yayımlanmıştır:

-   [Microsoft Bilgi Bankası makalesi 968389](http://support.microsoft.com/kb/968389), Windows Güvenlik Destek Sağlayıcısı Arabirimi'nde (SSPI) Kimlik Doğrulaması için Genişletilmiş Koruma teknolojisini kullanır. Bu güncelleştirme, uygulamaların Kimlik Doğrulaması için Genişletilmiş Koruma kullanmayı seçebilmelerini sağlar.
-   [Microsoft Güvenlik Bülteni MS09-042](http://go.microsoft.com/fwlink/?linkid=157138) ayrıca Telnet istemcisinin ve sunucusunun Kimlik Doğrulaması için Genişletilmiş Koruma kullanmayı seçmesine olanak veren ve güvenlikle ilgili olmayan bir kapsamlı koruma güncelleştirmesi içermektedir.

13 Ekim 2009 tarihinde Microsoft tarafından yayımlanan güncelleştirme şudur:

-   [Microsoft Güvenlik Bülteni MS09-054](http://go.microsoft.com/fwlink/?linkid=163979), WinINET hizmetinin Kimlik Doğrulaması için Genişletilmiş Koruma kullanmayı seçmesine olanak veren ve güvenlikle ilgili olmayan bir kapsamlı koruma güncelleştirmesi içermektedir.

8 Aralık 2009 tarihinde Microsoft tarafından yayımlanan güncelleştirmeler şunlardır:

-   [Microsoft Bilgi Bankası makalesi 971737](http://support.microsoft.com/kb/971737), Windows HTTP Hizmetleri (WinHTTP) API'sının Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir.
-   [Microsoft Bilgi Bankası makalesi 970430](http://support.microsoft.com/kb/970430), HTTP Protokolü Yığını'nın (http.sys) Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir.
-   [Microsoft Bilgi Bankası makalesi 973917](http://support.microsoft.com/kb/973917), Internet Information Services'ın (IIS) Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir. Bu güncelleştirme 9 Mart 2010'da yeniden yayımlandı. Daha fazla bilgi için, [Microsoft Bilgi Bankası makalesi 973917](http://support.microsoft.com/kb/973917)'deki **Bilinen sorunlar** bölümüne bakın.

8 Haziran 2010 tarihinde Microsoft tarafından yayımlanan güncelleştirmeler şunlardır:

-   [Microsoft Bilgi Bankası makalesi 982532](http://support.microsoft.com/kb/982532), Windows Vista Service Pack 1 üzerinde .NET Framework 2.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.
-   [Microsoft Bilgi Bankası makalesi 982533](http://support.microsoft.com/kb/982533), Windows Vista Service Pack 2 üzerinde .NET Framework 2.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.
-   [Microsoft Bilgi Bankası makalesi 982535](http://support.microsoft.com/kb/982535), Windows Vista Service Pack 1 üzerinde .NET Framework 2.0 Service Pack 2 ve .NET Framework 3.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.
-   [Microsoft Bilgi Bankası makalesi 982536](http://support.microsoft.com/kb/982536), Windows Vista Service Pack 2 üzerinde .NET Framework 2.0 Service Pack 2 ve .NET Framework 3.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.
-   [Microsoft Bilgi Bankası makalesi 982167](http://support.microsoft.com/kb/982167), Windows XP ve Windows Server 2003 üzerinde .NET Framework 2.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.
-   [Microsoft Bilgi Bankası makalesi 982168](http://support.microsoft.com/kb/982168), Windows XP ve Windows Server 2003 üzerinde .NET Framework 2.0 Service Pack 2 ve .NET Framework 3.0 Service Pack 2'nin Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme içerir.

Microsoft tarafından 14 Eylül 2010 tarihinde yayımlanan güncelleştirme:

-   [Microsoft Bilgi Bankası makalesi 2141007](http://support.microsoft.com/kb/2141007), Outlook Express ve Windows Mail'in Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir.

12 Ekim 2010 tarihinde Microsoft tarafından yayımlanan güncelleştirme şudur:

-   [Microsoft Bilgi Bankası makalesi 2345886](http://support.microsoft.com/kb/2345886), Windows Sunucu İleti Bloğu'nun (SMB) Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir.

Microsoft tarafından 29 Aralık 2010 tarihinde yayımlanan güncelleştirme:

-   [Microsoft Office Live Meeting Hizmet Portalı](http://office.microsoft.com/en-us/live-meeting-help/updates-for-live-meeting-service-portal-8-0-ha102413160.aspx)'nın yeni bir sürümü, Kimlik Doğrulaması için Genişletilmiş Koruma desteği sağlamaktadır.

12 Nisan 2011 tarihinde Microsoft tarafından yayımlanan güncelleştirme şudur:

-   [Microsoft Bilgi Bankası makalesi 2509470](http://support.microsoft.com/kb/2509470), Microsoft Outlook'un Kimlik Doğrulaması için Genişletilmiş Koruma kullanmayı seçmesine olanak veren güvenlikle ilgili olmayan bir güncelleştirme içermektedir.

Microsoft,bu koruma mekanizmalarına başka Microsoft sunucu ve istemci uygulamaları ekleyen yeni güncelleştirmeler yayımlayarak kapsamı genişletmeyi planlamaktadır. Bu türde güncelleştirmeler yayımlandığında, bu güvenlik danışma belgesi güncel bilgileri de içerecek biçimde yeniden düzenlenecektir.

**Geliştiriciler bu koruma teknolojisini kendi uygulamalarına nasıl katıştırabilirler?**

Geliştiriciler, Kimlik Doğrulaması için Genişletilmiş Koruma teknolojisini kullanma ile ilgili daha fazla bilgiyi [Genişletilmiş Koruma İle Birlikte Tümleşik Windows Kimlik Doğrulaması](http://msdn.microsoft.com/en-us/library/dd639324.aspx) adlı MSDN makalesinde bulabilirler.

**Bu özelliği nasıl etkinleştirebilirim?**

İstemcide, müşteriler aşağıdaki kayıt defteri anahtarı ayarlarını kullanmalıdır.

Bu kayıt defteri anahtarını etkinleştirme ile ilgili ayrıntılı yönergeler [Microsoft Bilgi Bankası makalesi 968389](http://support.microsoft.com/kb/968389)'da bulunabilir.

-   Koruma teknolojisini etkinleştirmek için HKEY\_LOCAL\_MACHINE\\System\\CurrentControlSet\\Control\\LSA\\SuppressExtendedProtection anahtarını 0 olarak ayarlayın. Varsayılan olarak, yükleme sonrasında bu anahtarın değeri 1 olarak ayarlanarak koruma devre dışı bırakılır.
-   HKEY\_LOCAL\_MACHINE\\SYSTEM\\CurrentControlSet\\Control\\Lsa\\LmCompatibilityLevel anahtarının değerini 3 olarak ayarlayın. Bu ayar, Windows XP ve Windows Server 2003'te varsayılan ayar değildir. Bu, NTLMv2 Kimlik Doğrulaması'nı etkinleştiren varolan bir anahtardır. Windows Kimlik Doğrulaması için Genişletilmiş Koruma yalnızca NTLMv2 ve Kerberos kimlik doğrulaması protokollerine uygulanır, NTLMv1'e uygulanmaz.
    NTLMv2 kimlik doğrulamasını zorlama ve bu anahtar hakkında daha fazla bilgi [Microsoft Bilgi Bankası makalesi 239869](http://support.microsoft.com/kb/239869)'da bulunabilir.

Sunucuda, Kimlik Doğrulaması için Genişletilmiş Koruma her hizmet için ayrı ayrı etkinleştirilmelidir. Aşağıdaki genel değerlendirmede, Kimlik Doğrulaması için Genişletilmiş Koruma'nın kullanılabildiği ortak platformlarda nasıl etkinleştirileceği gösterilmektedir:

**Telnet** ([KB960859](http://support.microsoft.com/kb/960859))

Telnet için, Kimlik Doğrulaması için Genişletilmiş Koruma sunucuda şu DWORD kayıt defteri anahtarı oluşturularak etkinleştirilebilir: HKEY\_LOCAL\_MACHINE\\SOFTWARE\\Microsoft\\TelnetServer\\1.0\\ExtendedProtection. Bu anahtarın varsayılan değeri Legacy'dir. Anahtarı şu değerlerden birine ayarlayın:

-   Legacy: DWORD değeri 0 olarak ayarlandığında, sunucuda Kimlik Doğrulaması için Genişletilmiş Koruma devre dışı bırakılır ve güncelleştirilmiş ve düzgün yapılandırılmış istemciler de dahil hiçbir bağlantı kimlik bilgilerini iletme saldırılarına karşı korunmaz.
-   Allow Extended Protection: DWORD değeri 1 olarak ayarlandığında, sunucu kimlik bilgilerini geçirme saldırılarına karşı Kimlik Doğrulaması için Genişletilmiş Koruma kullanacak biçimde yapılandırılmış istemci bilgisayarları korur. Güncelleştirilmemiş ve düzgün yapılandırılmamış olan istemciler korunmaz.
-   Require Extended Protection: DWORD değeri 2 olarak ayarlandığında, sunucu, istemcilerin Kimlik Doğrulaması için Genişletilmiş Koruma'yı desteklemesini gerektirir; aksi durumda, kimlik doğrulaması yapmayı reddeder. Genişletilmiş korumanın etkinleştirilmemiş olduğu istemciler sunucuda kimlik doğrulaması yapamaz.

Bu kayıt defteri anahtarını oluşturma ile ilgili ayrıntılı yönergeler [Microsoft Bilgi Bankası makalesi 960859](http://support.microsoft.com/kb/960859)'da bulunabilir.

**Internet Information Services** ([KB973917](http://support.microsoft.com/kb/973917))

Internet Information Services için, Kimlik Doğrulaması için Genişletilmiş Koruma özelliği sunucuda IIS Yapılandırma Yöneticisi kullanılarak veya doğrudan ApplicationHost.Config yapılandırma dosyası düzenlenerek etkinleştirilebilir. IIS'yi yapılandırma ile ilgili ayrıntılı bilgi [Microsoft Bilgi Bankası makalesi 973917](http://support.microsoft.com/kb/973917)'de bulunabilir.

**Kimlik Doğrulaması için Genişletilmiş Koruma'yı dağıtırken bilmem gerekenler nelerdir?**

Müşterilerin kimlik bilgilerini iletme saldırılarına karşı korunabilmeleri için [Microsoft Bilgi Bankası makalesi 968389](http://support.microsoft.com/kb/968389)'da sunulan güncelleştirmeyi yüklemeleri, karşılık gelen uygulama güncelleştirmelerini istemci ve sunucu bilgisayarlara yüklemeleri ve her iki bilgisayarı da koruma mekanizmasını kullanacak biçimde düzgün yapılandırmaları gerekmektedir.

İstemci tarafında Kimlik Doğrulaması için Genişletilmiş Koruma etkinleştirildiğinde, IWA kullanan tüm uygulamalar için etkinleştirilir. Ancak sunucuda, her uygulama için ayrı ayrı etkinleştirilmesi gerekir.

**Bu güncelleştirme neden bir güvenlik bülteninde duyurulan bir güvenlik güncelleştirmesi değil?**  
Bu güncelleştirme, tüm müşterilerin etkinleştirmeleri için uygun olmayabilecek yeni bir özellik sunmaktadır. Müşterilerin kendi senaryolarına bağlı olarak kullanmak isteyebileceği ek bir güvenlik özelliği sağlar**.**

**Bu güvenlik danışma belgesi, güvenlikle ilgili olmayan bir güncelleştirme hakkındadır. Bu bir çelişki değil mi?**  
Güvenlik danışma belgeleri, güvenlik bülteni gerektirmemesine karşın müşterilerin genel güvenliğini etkileyebilecek güvenlik değişikliklerine yöneliktir. Güvenlik danışma belgeleri, Microsoft'un güvenlik açığı olarak sınıflandırılmayan ve bir güvenlik bülteni gerektirmeyebilecek ya da henüz bir güvenlik bülteni yayımlanmamış olan sorunlar için güvenlikle ilgili bilgileri müşterileriyle paylaşmak amacıyla kullandığı bir yöntemdir. Bu durumda, belirli bir güvenlik açığını gidermeyen ama genel olarak güvenliği artıran bir güncelleştirmenin kullanılabilir olduğunu duyuruyoruz.

**Bu güncelleştirme nasıl sunuluyor?**  
Bu güncelleştirmeler Microsoft Yükleme Merkezi'nden edinilebilir. Etkilenen yazılımlara yönelik güncelleştirmelerin doğrudan bağlantıları Genel Bakış bölümündeki Etkilenen Yazılımlar tablosunda listelenmektedir. Bu güncelleştirme ve davranıştaki değişiklikler hakkında daha fazla bilgi için, bkz: [Microsoft Bilgi Bankası makalesi 968389](http://support.microsoft.com/kb/968389).

**Bu güncelleştirme Otomatik Güncelleştirme aracılığıyla dağıtılıyor mu?**  
Evet. Bu güncelleştirmeler Otomatik Güncelleştirme mekanizması aracılığıyla dağıtılmaktadır.

**Windows'un hangi sürümleri bu danışma belgesiyle ilişkilidir?**  
Bu danışma belgesinde açıklanan özellik, Etkilenen Yazılımlar özetinde listelenen tüm platformlarda kullanılabilir. Bu özellik Windows 7 ve Windows Server 2008 R2'nin tüm sürümlerinde bulunmaktadır.

Önerilen Eylemler
-----------------

<span></span>
-   **Bu danışma belgesiyle ilgili Microsoft Bilgi Bankası makalesini inceleyin**

    Bu özellik hakkında daha fazla bilgi edinmek isteyen müşterilerimiz [Microsoft Bilgi Bankası makalesi 973811](http://support.microsoft.com/kb/973811)'i incelemelidir.

-   **Bu güvenlik danışma belgesinde listelenen güvenlikle ilgili olmayan güncelleştirmeleri uygulayın ve etkinleştirin**

    Müşteriler, bu güvenlik güncelleştirmesinin bir parçası olarak Microsoft tarafından yayımlanan güvenlik güncelleştirmelerinin ve güvenlikle ilgili olmayan güncelleştirmelerin listesini incelemeli ve gerekirse bu mekanizmaları uygulayıp yapılandırmalıdır. Kullanılabilir güncelleştirmelerin listesi, bu danışma belgesinin **Sık Sorulan Sorular** bölümündeki **Microsoft bu özelliği uygulamak için başka hangi işlemleri gerçekleştiriyor?** girdisinde bulunabilir.

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.
    Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret etmelidir.

-   **Windows'u Güncel Tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://go.microsoft.com/fwlink/?linkid=21130) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

#### Geçici Çözümler

Kimlik bilgilerini yansıtma veya kimlik bilgilerini iletme saldırılarına karşı sistemlerin korunmasına yardımcı olabilecek birkaç geçici çözüm bulunmaktadır. Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

#### SMB imzalamayı etkinleştirme

Sunucuda SMB imzalama etkinleştirildiğinde, saldırganın oturum açmış kullanıcının bağlamında sunucuya erişmesi engellenir. Bu, kimlik bilgilerinin SMB hizmetine iletilmesine karşı koruma sağlar. Microsoft, Grup İlkesi'ni kullanarak SMB imzalamayı yapılandırmanızı önerir.

Microsoft Windows 2000, Windows XP ve Windows Server 2003 için Grup İlkesi'ni kullanarak SMB imzalamayı etkinleştirme ve devre dışı bırakma konusunda ayrıntılı yönergeler için, bkz. [Microsoft Bilgi Bankası makalesi 887429](http://support.microsoft.com/kb/887429). Windows XP ve Windows Server 2003 için [Microsoft Bilgi Bankası makalesi 887429](http://support.microsoft.com/kb/887429)'daki yönergeler Windows Vista ve Windows Server 2008 için de geçerlidir.

**Geçici Çözümün Etkisi:** SMB paket imzaları kullanmak, dosya hizmeti işlemlerinin SMBv1 performansında düşüşe neden olabilir. Bu ilkenin ayarlanmış olduğu bilgisayarlar, istemci tarafı paket imzalamanın etkinleştirilmemiş olduğu bilgisayarlarla iletişim kuramaz. SMB imzalama ve olası etkileri hakkında daha fazla bilgi için, şu MSDN makalesine bakın: "[Microsoft ağ sunucusu: İletişimleri dijital olarak imzalama (her zaman)](http://technet.microsoft.com/en-us/library/cc786681.aspx)".

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz. [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (11 Ağustos 2009): Danışma belgesi yayımlandı.
-   V1.1 (14 Ekim 2009): SSS bölümü, MS09-054'te güvenlikle ilgili olmayan bir WinINET güncelleştirmesiyle ilgili bilgiler eklenerek güncelleştirildi.
-   V1.2 (8 Aralık 2009): SSS bölümü, Windows HTTP Hizmetleri, HTTP Protokolü Yığını ve Internet Information Services için güvenlikle ilgili olmayan üç güncelleştirmesi hakkında bilgiler eklenerek güncelleştirildi.
-   V1.3 (9 Mart 2010): SSS bölümü, Internet Information Services'ın Kimlik Doğrulaması için Genişletilmiş Koruma kullanmayı seçmesine olanak veren güncelleştirmenin yeniden yayımlandığını duyurmak üzere güncelleştirildi. Daha fazla bilgi için, Microsoft Bilgi Bankası makalesi 973917'deki **Bilinen sorunlar** bölümüne bakın.
-   V1.4 (14 Nisan 2010): **Önerilen Eylemler** bölümü, müşterileri **Sık Sorulan Sorular** bölümündeki "Microsoft bu özelliği uygulamak için başka hangi işlemleri gerçekleştiriyor?" girdisine yönlendirecek şekilde güncelleştirildi.
-   V1.5 (8 Haziran 2010): SSS bölümü, .NET Framework'ün Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan altı güncelleştirme hakkında bilgi eklenerek güncelleştirildi.
-   V1.6 (14 Eylül 2010): SSS bölümü, Outlook Express ve Windows Mail'in Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme konusunda bilgi eklenerek güncelleştirildi.
-   V1.7 (12 Ekim 2010): SSS bölümü, Windows Sunucu İleti Bloğu'nun (SMB) Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme konusunda bilgi eklenerek güncelleştirildi.
-   V1.8 (14 Aralık 2010): SSS bölümü, Microsoft Outlook'un Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme konusunda bilgi eklenerek güncelleştirildi.
-   V1.9 (17 Aralık 2010): 14 Aralık 2010 tarihinde eklenen ve Microsoft Outlook'un Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirmeyle ilgili SSS girdisi kaldırıldı.
-   V1.10 (11 Ocak 2011): SSS bölümü, Microsoft Office Live Meeting Hizmet Portalı'nın Kimlik Doğrulaması için Genişletilmiş Koruma kullanmayı seçebilmesini sağlayan yeni bir sürümle ilgili bilgiler eklenerek güncelleştirildi.
-   V1.11 (12 Ocak 2011): SSS bölümündeki Microsoft Office Live Meeting Hizmet Portalı sürüm notları bağlantısı düzeltildi.
-   V1.12 (12 Nisan 2011): SSS bölümü, Microsoft Outlook'un Kimlik Doğrulaması için Genişletilmiş Koruma kullanmayı seçebilmesini sağlayan güvenlikle ilgili olmayan bir güncelleştirme konusunda bilgi eklenerek güncelleştirildi.

*Built at 2014-04-18T01:50:00Z-07:00*
