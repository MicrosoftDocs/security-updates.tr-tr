---
TOCTitle: 967940
Title: Microsoft Güvenlik Danışma Belgesi 967940
ms:assetid: 967940
ms:contentKeyID: 61235267
ms:mtpsurl: 'https://technet.microsoft.com/tr-TR/library/967940(v=Security.10)'
---

Security Advisory

Microsoft Güvenlik Danışma Belgesi 967940
=========================================

Windows Otomatik Çalıştırma Güncelleştirmesi
--------------------------------------------

Yayım Tarihi: 24 Şubat 2009 Salı | Güncelleştirme Tarihi: 22 Şubat 2011 Salı

**Sürüm:** 2.1

Microsoft; Windows XP, Windows Server 2003, Windows Vista ve Windows Server 2008'in desteklenen sürümleri üzerinde Otomatik Kullan işlevselliğini yalnızca CD ve DVD medyasıyla sınırlayan Otomatik Çalıştırma güncelleştirmelerinin kullanıma sunulduğunu duyurmaktadır. Otomatik Kullan işlevselliğini yalnızca CD ve DVD medyasıyla sınırlamak, müşterilerin bir USB flash sürücü, ağ paylaşımları veya Autorun.inf dosyasının yer aldığı bir dosya sistemine sahip CD olmayan ve DVD olmayan bir medyayı sürücüye yerleştirdiklerinde Otomatik Kullan tarafından rasgele kod yürütülmesine neden olan saldırı vektörlerine karşı korunmalarına yardımcı olabilir.

Microsoft bu danışma belgesiyle ilişkili olarak aşağıdaki güncelleştirmeleri yayımladı.

-   Microsoft tarafından 24 Şubat 2009 tarihinde yayımlanan güncelleştirme:  
    [Microsoft Bilgi Bankası makalesi 967715](http://support.microsoft.com/kb/967715)'te, Otomatik Çalıştırma özelliğini devre dışı bırakmak için kullanılan zorlama işlevselliğiyle ilgili bir sorunu düzelten ve müşterilerin sistemlerini korumalarına yardımcı olabilecek bir güncelleştirme açıklanır. Güncelleştirme, Windows XP ve Windows Server 2003'ün desteklenen sürümlerinde NoDriveTypeAutoRun kayıt defteri anahtarının beklendiği şekilde çalışmasını engelleyen bir sorunu düzeltir. Bu güncelleştirme, otomatik güncelleştirmeler ya da Microsoft Yükleme Merkezi aracılığıyla edinilebilir ve etkilenen sistemlerde Otomatik Çalıştırma özelliğine yönelik sonraki güncelleştirmeleri yüklemeden önce gerekli olabilir.
    **Not** Windows Vista, Windows Vista Service Pack 1 ve Windows Server 2008'in tüm sürümlerinde müşterilerin Otomatik Çalıştırma özelliğini devre dışı bırakan kayıt defteri ayarlarından yararlanabilmeleri için, [MS08-038](http://go.microsoft.com/fwlink/?linkid=117296) (950582) güvenlik bülteninde sağlanan güvenlik güncelleştirmesini yüklemeleri gerekmektedir.
-   Microsoft tarafından 25 Ağustos 2009 tarihinde yayımlanan güncelleştirme:  
    [Microsoft Bilgi Bankası makalesi 971029](http://support.microsoft.com/kb/971029)'da, Otomatik Kullan işlevselliğini yalnızca CD ve DVD medyasıyla sınırlayan bir güncelleştirme açıklanır. Bu güncelleştirmeyle USB sürücülerde, harici sabit disklerde ve ağ paylaşımlarında Otomatik Kullan işlevinin çalışmasının durdurulması amaçlanmıştır. Bu güncelleştirme Windows XP, Windows Server 2003, Windows Vista ve Windows Server 2008'in desteklenen sürümleri için kullanılabilir. Bu güncelleştirme daha önce yalnızca Microsoft Yükleme Merkezi'nden edinilebiliyordu.
-   Microsoft tarafından 8 Şubat 2011 tarihinde yayımlanan güncelleştirme:  
    [Microsoft Bilgi Bankası makalesi 971029](http://support.microsoft.com/kb/971029)'da açıklanan Otomatik Çalıştırma güncelleştirmesi artık otomatik güncelleştirmeler aracılığıyla edinilebilir. 971029 numaralı güncelleştirmeyi daha önce el ile yüklemiş olan müşterilere bu güncelleştirme sunulmaz ve müşterilerin başka bir işlem gerçekleştirmeleri gerekmez.
-   Microsoft tarafından 22 Şubat 2011 tarihinde yayımlanan güncelleştirme:  
    Bu danışma belgesinde açıklanan güncelleştirmeler için dağıtım mantığında değişiklik yapılmıştır. Dağıtım mantığındaki bu değişiklik, otomatik olarak güncelleştirilecek şekilde yapılandırılmış olan sistemlere güncelleştirme yüklenirken gerekli kullanıcı etkileşiminin en aza indirilmesini hedeflemektedir. Bu değişiklikten sonra, güncelleştirmeleri yüklemek için genellikle hiçbir kullanıcı etkileşimi gerekmez; otomatik güncelleştirme özelliği hedef sistemin yapılandırmasını algılar, güncelleştirmeleri karşıdan yükler ve otomatik olarak ya da kullanıcı tarafından belirtilen bir zamanlamaya göre kurar.
    Güncelleştirmeleri daha önce el ile yüklemiş olan müşterilere bu güncelleştirmeler sunulmaz ve müşterilerin başka bir işlem gerçekleştirmeleri gerekmez.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Etkilenen sistemlerde NoDriveTypeAutoRun kayıt defteri anahtarının işlevselliğini düzeltmeye ve Otomatik çalıştırma işlevselliğini sınırlamaya yönelik güvenlikle ilgili olmayan güncelleştirmelerin kullanıma sunulduğunu açıklığa kavuşturmak ve duyurmak amacını taşır. Bu güncelleştirmeler aşağıdaki **İlgili Yazılımlar** tablosunda listelenen yazılımları etkiler.

**Danışma Belgesi Durumu:** Microsoft Bilgi Bankası makaleleri ve ilişkili güncelleştirmeler yayımlanmıştır.

**Öneri:** Başvurulan Bilgi Bankası makalelerini inceleyin ve uygun güncelleştirmeleri uygulayın.

 
<table style="border:1px solid black;">
<thead>
<tr class="header">
<th style="border:1px solid black;" >Başvurular</th>
<th style="border:1px solid black;" >Kimlik</th>
</tr>
</thead>
<tbody>
<tr class="odd">
<td style="border:1px solid black;"><strong>CVE Başvurusu</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2008-0951">CVE-2008-0951</a></td>
</tr>
<tr class="even">
<td style="border:1px solid black;"><strong>Microsoft Bilgi Bankası Makalesi</strong></td>
<td style="border:1px solid black;"><a href="http://support.microsoft.com/kb/967715">967715</a> <br />
<a href="http://support.microsoft.com/kb/971029">971029</a></td>
</tr>
</tbody>
</table>
 

Bu danışma belgesinde aşağıdaki yazılım anlatılır.

|                                                                                                                                |
|--------------------------------------------------------------------------------------------------------------------------------|
| İlgili Yazılımlar                                                                                                              |
| Microsoft Windows 2000 Service Pack 4<sup>[1]</sup>                                                                                   |
| Windows XP Service Pack 2<sup>[1]</sup> ve Windows XP Service Pack 3                                                                    |
| Windows XP Professional x64 Edition<sup>[1]</sup> ve Windows XP Professional x64 Edition Service Pack 2                                 |
| Windows Server 2003 Service Pack 1<sup>[1]</sup> ve Windows Server 2003 Service Pack 2                                                  |
| Windows Server 2003 x64 Edition<sup>[1]</sup> ve Windows Server 2003 x64 Edition Service Pack 2                                         |
| Itanium tabanlı sistemler için Windows Server 2003 SP1<sup>[1]</sup> ve Itanium tabanlı sistemler için Windows Server 2003 SP2          |
| Windows Vista<sup>[1]</sup><sup>[2]</sup>, Windows Vista Service Pack 1<sup>[2]</sup> ve Windows Vista Service Pack 2                                     |
| Windows Vista x64 Edition<sup>[1]</sup><sup>[2]</sup>, Windows Vista x64 Edition Service Pack 1<sup>[2]</sup> ve Windows Vista x64 Edition Service Pack 2 |
| 32-bit sistemler için Windows Server 2008<sup>[2]</sup> ve Windows Server 2008 Service Pack 2                                           |
| x64 tabanlı sistemler için Windows Server 2008<sup>[2]</sup> ve x64 tabanlı sistemler için Windows Server 2008 Service Pack 2           |
| Itanium tabanlı sistemler için Windows Server 2008<sup>[2]</sup> ve Itanium tabanlı sistemler için Windows Server 2008 Service Pack 2   |

<sup>[1]</sup>Bu işletim sistemleri destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

<sup>[2]</sup>Bu işletim sistemlerinde müşterilerin Otomatik Çalıştırma özelliğini devre dışı bırakan kayıt defteri ayarlarından yararlanabilmeleri için, [MS08-038](http://go.microsoft.com/fwlink/?linkid=117296) (950582) güvenlik bülteninde sağlanan güvenlik güncelleştirmesini yüklemeleri gerekmektedir.

Sık Sorulan Sorular
-------------------

<span></span>
**Bu güncelleştirmeler geçerli Otomatik Çalıştırma ayarlarımı değiştiriyor mu?**  
Evet. Bu danışma belgesi tarafından sunulan ilk güncelleştirme sisteminizdeki geçerli Otomatik Çalıştırma ayarlarını değiştirmiyordu (bunun yerine güncelleştirme, kullanıcıların Otomatik Çalıştırma ayarlarını istendiği gibi düzgün şekilde zorlamalarına olanak veriyordu), ancak [Microsoft Bilgi Bankası makalesi 971029](http://support.microsoft.com/kb/971029)'da açıklanan Otomatik Çalıştırma güncelleştirmesi Otomatik Kullan işlevselliğini yalnızca CD ve DVD medyasıyla sınırlamaktadır.

**Bu güncelleştirmeler yüklendikten sonra kullanıcı deneyimi nasıl değişiyor?**  
[Microsoft Bilgi Bankası makalesi 967715](http://support.microsoft.com/kb/967715)'te açıklanan ilk güncelleştirme yüklendikten sonra, ağ sürücülerinde Otomatik Çalıştırma özelliğini devre dışı bırakmaya yönelik varsayılan kayıt defteri ayarı düzgün şekilde zorlanır.

Müşteriler, [971029](http://support.microsoft.com/kb/971029) numaralı güncelleştirmeyi yükledikten sonra aşağıdaki Otomatik Kullan davranışıyla karşılaşabilirler:

-   Piyasadaki birçok aygıt ve yeni piyasaya sunulacak olan aygıtlar bir DVD, CD veya USB flash sürücü takıldığında yazılımı sunmak ve yüklemek üzere Otomatik Kullan iletişim kutusuyla birlikte Otomatik Çalıştır özelliğini de kullanmaktadır. CD ve DVD medyasının Otomatik Kullan davranışı bu güncelleştirmeden etkilenmez.
-   Bu güncelleştirmeyi yükleyen kullanıcılar, USB flash sürücüler aracılığıyla sunulan programları yüklemek isteyip istemediğinizin sorulduğu bir kurulum iletisi almaz. Kullanıcıların yazılımı el ile yüklemeleri gerekir. Bunu yapmak için, kullanıcılar dosyaları görüntülemek üzere **Klasör aç**'ı tıklatır, yazılımın kurulum programına gider ve kurulum programını çift tıklatarak programı el ile çalıştırır.
-   Bazı USB flash sürücülerde, bilgisayarın ilgili sürücüsüne takıldıklarında kendilerini CD sürücüsü gibi tanıtan bellenimler kullanılmaktadır. Bu tür USB flash sürücülerin Otomatik Kullan davranışı bu güncelleştirmeden etkilenmez.

**Otomatik Çalıştırma özelliğini nasıl devre dışı bırakabilirim?**  
Otomatik Çalıştırma özelliğini devre dışı bırakmak için, sisteme yönelik iki gereksinim bulunmaktadır; bu danışma belgesinde açıklanan güncelleştirmelerden biri yüklü olmalıdır ve devre dışı bırakılmak istenen Otomatik Çalıştırma özellikleri için uygun kayıt defteri anahtarı değerinin ayarlanmış olması gerekir. Bu güncelleştirmelerin nasıl dağıtıldığı ve farklı işletim sistemi sürümlerinde Otomatik Çalıştırma özelliğini devre dışı bırakmak için gereken değerler konusunda bilgi almak için, bkz. [Microsoft Bilgi Bankası makalesi 967715](http://support.microsoft.com/kb/967715).

**Bilgi Bankası makalesi 953252'de sunulan güncelleştirme sistemlerde zaten yüklüyse, bu güncelleştirmenin de yüklenmesi gerekiyor mu?**
Hayır. [Microsoft Bilgi Bankası makalesi 953252](http://support.microsoft.com/kb/953252)'de sunulan güncelleştirmenin yüklü olduğu sistemlere, [Microsoft Bilgi Bankası makalesi 967715](http://support.microsoft.com/kb/967715)'te sunulan güncelleştirmenin yüklenmesi gerekmez. [Microsoft Bilgi Bankası makalesi 953252](http://support.microsoft.com/kb/953252)'de sunulan güncelleştirmenin yüklü olduğu sistemlerde, güncelleştirmenin Otomatik Çalıştırma işlevini devre dışı bırakmak için kayıt defteri anahtarlarını doğru şekilde zorlayan sürümü zaten yüklüdür. [Microsoft Bilgi Bankası makalesi 967715](http://support.microsoft.com/kb/967715)'te sunulan güncelleştirme de aynı güncelleştirmeyi içermektedir, ancak otomatik güncelleştirme yoluyla dağıtılmıştır.

**Bilgi Bankası makalesi 953252'de sunulan güncelleştirmeler sistemlerde zaten yüklüyse, bu sistemlere Bilgi Bankası makalesi 967715'teki güncelleştirmeler de sunulacak mı?**
Hayır. Otomatik güncelleştirme, Otomatik Çalıştırma işlevini devre dışı bırakmak için kayıt defteri anahtarlarını doğru şekilde zorlamak üzere [Microsoft Bilgi Bankası makalesi 953252](http://support.microsoft.com/kb/953252)'de sunulan düzeltmenin sistemde bulunup bulunmadığını denetler. Düzeltilen kod varsa, [Microsoft Bilgi Bankası makalesi 953252](http://support.microsoft.com/kb/953252) otomatik güncelleştirmeler aracılığıyla dağıtılmamış olsa da her iki güncelleştirme de aynı değişiklikleri içerdiği için kullanıcılara [Microsoft Bilgi Bankası makalesi 967715](http://support.microsoft.com/kb/967715)'te yer alan güncelleştirmeler sunulmaz.

**Bilgi Bankası makalesi 953252 veya Bilgi Bankası makalesi 967715'te sunulan güncelleştirmeler Otomatik Çalıştırma işlevini devre dışı bırakıyor mu?**
Hayır. Sunulan güncelleştirmeler, Otomatik Çalıştırma işlevini devre dışı bırakmak için kayıt defteri anahtarlarını doğru şekilde zorlamaktadır. Bu güncelleştirmeler kayıt defteri anahtarı değerlerini değiştirmez ve bu güncelleştirmelerden biri yüklenmeden önce ayarlanmış olan değerleri zorlamaya devam eder. Bu güncelleştirmeler yüklenmeden önce kayıt defteri değerleri ayarlanmamışsa, Otomatik Çalıştırma işlevini devre dışı bırakmak için kayıt defteri anahtarı ayarlarının uygun şekilde ayarlanmaları gerekir.

**Otomatik Çalıştırma işlevini devre dışı bırakmak üzere kayıt defteri ayarlarını değiştirmek için grup ilkesi kullanılabilir mi?**
Evet. Güncelleştirmenin yüklü olduğu sistemlerde Otomatik Çalıştırma işlevini devre dışı bırakmak için kayıt defteri anahtarı ayarları el ile belirlenebilir veya bir kuruluş ortamında grup ilkesi kullanılabilir. Bu kayıt defteri ayarlarını belirleme ve işletim sistemine bağlı olarak kullanılacak değerler hakkında daha fazla bilgi için, bkz: [Microsoft Bilgi Bankası makalesi 967715](http://support.microsoft.com/kb/967715).

**Windows Vista ve Windows Server 2008'e yönelik güncelleştirmeler nerede?**
Bu danışma belgesinde açıklanan sorunu Windows Vista ve Windows Server 2008'de gidermeye yönelik düzeltme, güvenlik bülteni [MS08-038](http://technet.microsoft.com/security/bulletin/ms08-038)'de sunulan güncelleştirmede toplu olarak sağlanmıştır. Windows Vista ve Windows Server 2008 tabanlı sistemler çalıştıran müşterilerin Otomatik Çalıştırma işlevini devre dışı bırakan kayıt defteri anahtarı ayarlarından yararlanabilmeleri için, güvenlik bülteni [MS08-038](http://go.microsoft.com/fwlink/?linkid=117296)'de (950582) sağlanan güvenlik güncelleştirmesini yüklemeleri gerekmektedir.

Önerilen Eylemler
-----------------

<span></span>
-   **Bu danışma belgesiyle ilişkili Microsoft Bilgi Bankası makalelerini inceleyin**

    Müşterilerin bu güncelleştirmeleri yüklemesi önerilir. Bu güncelleştirmeler hakkında daha fazla bilgi edinmek isteyen müşteriler [Microsoft Bilgi Bankası makalesi 967715](http://support.microsoft.com/kb/967715) ve [Microsoft Bilgi Bankası makalesi 971029](http://support.microsoft.com/kb/971029)'u incelemelidir.

    Bu danışma belgesinde kullanılan güncelleştirme gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (24 Şubat 2009): Danışma belgesi yayımlandı.
-   V1.1 (25 Ağustos 2009): Otomatik Kullan işlevini CD-ROM ve DVD-ROM medyalarla sınırlayan Otomatik Çalıştırma güncelleştirmesini kullanıcılara duyurmak amacıyla özet güncelleştirildi; güncelleştirme Windows XP, Windows Server 2003, Windows Vista ve Windows Server 2008 için Microsoft Bilgi Bankası Makalesi 971029'dan alınabilir.
-   V2.0 (8 Şubat 2011): Özet bölümü, Otomatik Kullan işlevselliğini yalnızca CD ve DVD medyasıyla sınırlayan 971029 numaralı Otomatik Çalıştırma güncelleştirmesinin otomatik güncelleştirmeler aracılığıyla sunulacağını kullanıcılara duyurmak üzere yeniden düzenlendi.
-   V2.1 (22 Şubat 2011): Özet bölümü, bu danışma belgesinde açıklanan güncelleştirmelerin dağıtım mantığında yapılan bir değişikliği kullanıcılara bildirmek üzere yeniden düzenlendi. Bu değişiklik, otomatik olarak güncelleştirilecek şekilde yapılandırılmış olan sistemlere güncelleştirme yüklenirken gerekli kullanıcı etkileşiminin en aza indirilmesini hedeflemektedir.

*Built at 2014-04-18T01:50:00Z-07:00*
