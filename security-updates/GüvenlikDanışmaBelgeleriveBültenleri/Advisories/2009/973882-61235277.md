---
TOCTitle: 973882
Title: Microsoft Güvenlik Danışma Belgesi 973882
ms:assetid: 973882
ms:contentKeyID: 61235277
ms:mtpsurl: 'https://technet.microsoft.com/tr-TR/library/973882(v=Security.10)'
---

Security Advisory

Microsoft Güvenlik Danışma Belgesi 973882
=========================================

Microsoft Etkin Şablon Kütüphanesi'ndeki (ATL) Güvenlik Açıkları Uzaktan Kod Yürütülmesine İzin Verebilir
---------------------------------------------------------------------------------------------------------

Yayım Tarihi: 28 Temmuz 2009 Salı | Güncelleştirme Tarihi: 13 Ekim 2009 Salı

**Sürüm:** 4.0

Microsoft bu güvenlik danışma belgesini, Microsoft Etkin Şablon Kütüphanesi'nin (ATL) genel ve özel sürümlerindeki güvenlik açıkları konusunda süregelen araştırmamız hakkında bilgi sağlamak için yayımlamaktadır. Bu danışma belgesi aynı zamanda geliştiricilerin denetim ve bileşenlerinin ATL sorunlarından etkilenmemesini sağlamak için yapabilecekleri, BT Uzmanlarının ve tüketicilerin bu güvenlik açıklarını kullanan olası saldırıların etkilerini azaltmak için yapabilecekleri ve Microsoft'un bu danışma belgesinde açıklanan sorun konusunda süregelen araştırmanın bir parçası olarak ne yaptığı konusunda yönergeler içerir. Güvenlik danışma belgesi ayrıca ATL'deki güvenlik açıklarıyla ilişkili tüm Microsoft Güvenlik Bültenleri ve Güvenlik Güncelleştirmeleri'nin kapsamlı bir listesini sunar. Microsoft, ATL'nin özel ve genel sürümlerini araştırmaya devam etmektedir ve araştırma sürecinin bir parçası olarak güvenlik güncelleştirmeleri ve yönergeler yayımlanacaktır.

Microsoft, ATL'nin genel ve özel sürümlerinde güvenlik açıkları olduğunu bilmektedir. Microsoft ATL, yazılım geliştiricileri tarafından Windows platformu için denetimler veya bileşenler oluşturmak için kullanılır. Bu Güvenlik Danışma Belgesi'nde ve Microsoft Güvenlik Bülteni [MS09-035](http://go.microsoft.com/fwlink/?linkid=158131)'te açıklanan güvenlik açıkları, ATL'nin güvenlik açığından etkilenen sürümleri kullanılarak geliştirilen bileşen ve denetimler için bilginin açığa çıkması veya uzaktan kod yürütme saldırılarına yol açabilir. ATL'nin güvenlik açığından etkilenen sürümleri kullanılarak geliştirilen bileşen ve denetimler, ATL'nin kullanılma biçimi veya ATL kodundaki sorunlar nedeniyle bu güvenlik açıklarından etkilenebilir.

**Geliştirici Kılavuzu:** Microsoft, ATL'nin genel üstbilgilerindeki sorunları gidermiş ve kitaplıklara yönelik güncelleştirmeleri "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı güvenlik bülteni [MS09-035](http://go.microsoft.com/fwlink/?linkid=158131)'te yayımlamıştır. Microsoft, ATL kullanarak denetim veya bileşen geliştirmiş olanların bu öğeleri güvenlik açığından etkilenme durumuna göre değerlendirmelerini ve güvenlik açığından etkilenmeyen denetimler ve bileşenler oluşturmak üzere sağlanan yönergeleri uygulamalarını önerir. ATL'deki güvenlik açıkları ve bu sorunları giderme yönergeleri hakkında daha fazla bilgi için, "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı [MS09-035](http://go.microsoft.com/fwlink/?linkid=158131)'e bakın.

**BT Uzmanları ve Tüketici Kılavuzu:** Geliştiriciler bileşenlerini ve denetimlerini güncelleştirirken müşterilerin daha iyi korunmasına yardımcı olmak için, Microsoft yeni bir kapsamlı koruma teknolojisi geliştirmiştir. Internet Explorer'da yerleşik olarak bulunan bu yeni kapsamlı koruma teknolojisi, müşterilerin bu Danışma Belgesi'nde ve Microsoft Güvenlik Bülteni MS09-035'te açıklanan Microsoft Etkin Şablon Kütüphanesi güvenlik açıkları kullanılarak gelecekte gerçekleştirilebilecek saldırılara karşı korunmasına yardımcı olur. BT Uzmanlarının ve tüketicilerin bu yeni kapsamlı koruma teknolojisinden yararlanabilmeleri için "Internet Explorer için Toplu Güvenlik Güncelleştirmesi" adlı Microsoft Güvenlik Bülteni [MS09-034](http://go.microsoft.com/fwlink/?linkid=158199)'te sunulan Internet Explorer Güvenlik Güncelleştirmesi'ni hemen dağıtmalıdırlar.

Bu güvenlik güncelleştirmesi, ilişkili olmayan birkaç güvenlik açığını gidermesinin yanı sıra, ATL'nin güvenlik açığından etkilenen sürümleri kullanılarak geliştirilen bileşen ve denetimlerden Internet Explorer'da yararlanılmasını engelleyen bir azaltıcı etken de içerir. MS09-034'te sunulan yeni kapsamlı korumalar Internet Explorer 5.01, Internet Explorer 6, Internet Explorer 6 Service Pack 1, Internet Explorer 7 ve Internet Explorer 8 güncelleştirmelerini içerir. Bu kapsamlı korumalar ActiveX kill bitiyle sağlanan güvenlik özelliğinin atlanmasına yol açabilecek güvenlik açıkları da dahil olmak üzere tüm bilinen genel ve özel ATL güvenlik açıklarını izler ve bunlardan yararlanılmasını engeller. Bu korumalar, müşterilerin Web tabanlı saldırılara karşı korunmalarına yardımcı olacak biçimde tasarlanmıştır.

**Ev Kullanıcısı Kılavuzu:** Geliştiriciler bileşenlerini ve denetimlerini güncelleştirirken müşterilerin daha iyi korunmasına yardımcı olmak için, Microsoft yeni bir kapsamlı koruma teknolojisi geliştirmiştir. Yeni güncelleştirme ile Internet Explorer'da eklenen bu yeni kapsamlı koruma teknolojisi bu Danışma Belgesinde ve Microsoft Güvenlik Bülteni MS09-035'te açıklanan Microsoft Etkin Şablon Kütüphanesi güvenlik açıkları kullanılarak gerçekleştirilen gelecekteki saldırılardan müşterilerin korunmasına yardımcı olur. Otomatik Güncelleştirmeler'e kaydolan ev kullanıcıları yeni Internet Explorer güncelleştirmesini otomatik olarak alır ve başka bir işlem yapmaları gerekmez. Ev kullanıcıları bu Güvenlik Danışma Belgesi'nde ve Microsoft Güvenlik Bülteni MS09-035'te açıklanan güvenlik açıkları kullanılarak gelecekte gerçekleştirilebilecek saldırılara karşı otomatik olarak daha iyi korunacaktır.

**Microsoft Etkin Şablon Kütüphanesi'nin (ATL) güvenlik açığından etkilenen sürümleri kullanılarak geliştirilmiş Denetim ve Bileşenler için Azaltıcı Etkenler:**

-   ActiveX denetimlerinin büyük bölümü Windows Vista veya sonraki işletim sistemleri üzerinde çalıştırılan Internet Explorer 7 veya Internet Explorer 8 için varsayılan izin verilen ActiveX denetimleri listesinde bulunmamaktadır. Yalnızca ActiveX katılımı özelliğini kullanarak güvenlik açığından etkilenen denetimleri açıkça onaylayan müşteriler bu güvenlik açığından yararlanma girişimlerine karşı risk altındadır. Ancak müşteri bu tür ActiveX denetimlerini Internet Explorer'ın önceki bir sürümünde kullanıyorsa ve daha sonra Internet Explorer 7'ye veya Internet Explorer 8'e yükselttiyse, ActiveX katılımı özelliği kullanılarak ActiveX denetimleri açıkça onaylanmamış olsa da bunları Internet Explorer 7 ve Internet Explorer 8'de çalışacak biçimde etkinleştirilir.
-   Windows XP Service Pack 3, Windows Vista Service Pack 1, Windows Vista Service Pack 2 ve Windows 7 kullanıcıları için, Internet Explorer 8 varsayılan olarak DEP/NX bellek korumalarını etkinleştirerek gelişmiş koruma sağlar.
-   Internet Explorer, Windows Server 2003 ve Windows Server 2008'de varsayılan olarak [Artırılmış Güvenlik Yapılandırması](http://go.microsoft.com/fwlink/?linkid=92039) adı verilen kısıtlı bir modda çalışır. Artırılmış Güvenlik Yapılandırması, bir kullanıcının veya yöneticinin bir sunucudaki özel hazırlanmış Web içeriğini yükleme ve çalıştırma olasılığını azaltan, bir grup önceden yapılandırılmış Internet Explorer ayarıdır. Bu, Internet Explorer'ın Güvenilen siteler bölgesine eklenmemiş Web siteleri için bir azaltıcı etkendir. [Internet Explorer Artırılmış Güvenlik Yapılandırmasını Yönetme](http://go.microsoft.com/fwlink/?linkid=92055) kılavuzuna da bakın.
-   Varsayılan olarak, Microsoft Outlook ve Microsoft Outlook Express'in tüm desteklenen sürümleri HTML e-posta iletilerini Yasak siteler bölgesinde açar. Yasak siteler bölgesi, HTML e-posta iletileri okunurken Active Komut Dizileri ve ActiveX denetimlerinin kullanılmasını engelleyerek, bu güvenlik açığından yararlanmaya çalışacak saldırıların etkilerinin azaltılmasına yardımcı olur. Bununla birlikte, kullanıcı bir e-posta iletisindeki bağlantıyı tıklatırsa, Web tabanlı saldırı senaryosu aracılığıyla bu güvenlik açığından etkilenebilir.
-   Web tabanlı saldırı senaryosunda, bir saldırganın bu açıktan yararlanmak için kullanılan bir Web sayfası içeren bir Web sitesi barındırabilir. Ayrıca, kullanıcı tarafından sağlanan içeriği veya reklamları kabul eden ya da barındıran güvenliği aşılmış Web sitelerinde, bu güvenlik açığından yararlanılabilecek özel hazırlanmış içerik bulunabilir. Ancak bu durumların hiçbirinde, saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya anlık iletideki kendi Web sitesine götüren bir bağlantıyı tıklatmalarını sağlayarak onları bu Web sitesine çekmesi gerekir.
-   Bu güvenlik açığından başarıyla yararlanan bir saldırgan, yerel kullanıcı ile aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

**ATL ile ilişkili güncelleştirmeler:**

13 Ekim 2009'da yayımlanan güncelleştirme

-   Microsoft Güvenlik Bülteni [MS09-060](http://go.microsoft.com/fwlink/?linkid=160633), "Microsoft Etkin Şablon Kütüphanesi'ndeki (ATL) Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan ATL güvenlik açıklarından etkilenen Microsoft Office bileşenleri için destek sağlar.

25 Ağustos 2009'da yayımlanan güncelleştirmeler

-   Windows Live Messenger 14.0.8089, bu danışma belgesinde açıklanan ATL güvenlik açıklarıyla ilgili Windows Live Messenger istemcisi güvenlik açıklarını kaldırmak için yayımlanmaktadır.
-   Windows Live Hotmail "Fotoğraf Ekle" özelliğinin kaldırıldığını bildirmek ve Windows Live Messenger 14.0.8089 yayımı hakkında ayrıntılı bilgi sağlamak için bu danışma belgesine **Windows Live Bileşenleri hakkında Sık Sorulan Sorular** bölümü eklenmiştir.

11 Ağustos 2009'da yayımlanan güncelleştirmeler

-   "Microsoft Etkin Şablon Kütüphanesi'ndeki (ATL) Güvenlik Açıkları Uzaktan Kod Yürütülmesine İzin Verebilir" adlı Microsoft Güvenlik Bülteni [MS09-037](http://go.microsoft.com/fwlink/?linkid=158695), bu danışma belgesinde açıklanan ATL güvenlik açıklarından etkilenen Windows bileşenleri için destek sağlar.
-   "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı Microsoft Güvenlik Bülteni [MS09-035](http://go.microsoft.com/fwlink/?linkid=158131), Akıllı Aygıtlar için ATL kullanan taşınabilir uygulamalara yönelik olarak Visual Studio kullanarak bileşenler ve denetimler oluşturan geliştiriciler için yeni güncelleştirmeler sunmak üzere yeniden yayımlanmaktadır.

28 Temmuz 2009'da yayımlanan güncelleştirmeler

-   "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı Microsoft Güvenlik Bülteni [MS09-035](http://go.microsoft.com/fwlink/?linkid=158131)'te, ATL'deki güvenlik açıkları hakkında daha ayrıntılı bilgiler sunulur ve satıcıların güncelleştirilmiş bileşenler ve denetimler geliştirebilmeleri için güncelleştirilmiş genel ATL üstbilgileri sağlar. Araştırmalarımız, bu sorundan etkilenen Microsoft ve üçüncü taraf bileşenlerinin ve denetimlerinin Windows 2000 Service Pack 4, Windows XP, Windows Server 2003, Windows Vista ve Windows Server 2008'in tüm desteklenen sürümlerinde bulunduğunu göstermiştir. Denetim veya bileşen geliştirirken ATL'nin bu güvenlik açıklarından etkilenen sürümlerini kullanmış olan geliştiriciler bu bülteni incelemeli ve denetimleri güvenlik açığından etkileniyorsa hemen harekete geçmelidir.
-   "Internet Explorer için Toplu Güvenlik Güncelleştirmesi" adlı Microsoft Güvenlik Bülteni [MS09-034](http://go.microsoft.com/fwlink/?linkid=158199), ilişkili olmayan birkaç güvenlik açığını gidermesinin yanı sıra, ATL'nin güvenlik açığından etkilenen sürümleri kullanılarak geliştirilen bileşen ve denetimlerden Internet Explorer'da yararlanılmasını engelleyen bir azaltıcı etken de içerir. MS09-034'te sunulan yeni kapsamlı korumalar Internet Explorer 5.01, Internet Explorer 6, Internet Explorer 6 Service Pack 1, Internet Explorer 7 ve Internet Explorer 8 güncelleştirmelerini içerir. Bu kapsamlı korumalar ActiveX kill bitiyle sağlanan güvenlik özelliğinin atlanmasına yol açabilecek güvenlik açıkları da dahil olmak üzere tüm bilinen genel ve özel ATL güvenlik açıklarını izler ve bunlardan yararlanılmasını engeller. Bu korumalar, müşterilerin Web tabanlı saldırılara karşı korunmalarına yardımcı olacak biçimde tasarlanmıştır.
-   Windows 7'de kullanılan yöntemlere veya denetimlere yönelik olarak Internet Explorer aracılığıyla gerçekleştirilen bu saldırıların başarılı olduğuna dair henüz bir rapor alınmamıştır.

14 Temmuz 2009'da yayımlanan güncelleştirme

-   "ActiveX Kill Bitlerine Yönelik Toplu Güvenlik Güncelleştirmesi" adlı Microsoft Güvenlik Bülteni [MS09-032](http://technet.microsoft.com/security/bulletin/ms09-032)'de, msvidctl denetiminin Internet Explorer'da çalışmasını engelleyen ActiveX güvenlik önlemleri (bir kill biti) sağlanıyordu. Msvidcntl denetiminden yararlanan yazılım, ATL'nin özel sürümündeki bir güvenlik açığından yararlanıyordu. Bu örnekte, güvenlik açığı bir saldırganın belleği bozmasına ve böylece uzaktan kod yürütmesine olanak vermektedir. Msvidctl denetimine yönelik olarak Haziran ayında yayımlanan kill bitleri (MS09-032), genel yararlanmaları burada açıklandığı şekilde engelleyecektir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu danışma belgesi, müşterilerimize genel olarak duyurulmuş güvenlik açığı konusunda ilk bildirimi sağlamak amacıyla yayımlanmıştır. Daha fazla bilgi için, bu güvenlik danışma belgesinin **Geçici Çözümler**, **Azaltıcı Etkenler** ve **Önerilen Eylemler** bölümlerine bakın.

**Danışma Belgesi Durumu:** Danışma belgesi yayımlandı.

**Öneri:** Önerilen eylemleri gözden geçirin ve uygun şekilde yapılandırın.

 
<table style="border:1px solid black;">
<thead>
<tr class="header">
<th style="border:1px solid black;" >Başvurular</th>
<th style="border:1px solid black;" >Kimlik</th>
</tr>
</thead>
<tbody>
<tr class="odd">
<td style="border:1px solid black;"><strong>CVE Başvurusu</strong></td>
<td style="border:1px solid black;"><a href="http://www.cve.mitre.org/cgi-bin/cvename.cgi?name=cve-2009-0901">CVE-2009-0901</a><br />
<a href="http://www.cve.mitre.org/cgi-bin/cvename.cgi?name=cve-2009-2493">CVE-2009-2493</a><br />
<a href="http://www.cve.mitre.org/cgi-bin/cvename.cgi?name=cve-2009-2495">CVE-2009-2495</a><br />
<a href="http://www.cve.mitre.org/cgi-bin/cvename.cgi?name=cve-2008-0015">CVE-2008-0015</a></td>
</tr>
<tr class="even">
<td style="border:1px solid black;"><strong>Güvenlik Bülteni</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>, &quot;Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir&quot;<br />
<br />
<a href="http://go.microsoft.com/fwlink/?linkid=158199">MS09-034</a>, &quot;Internet Explorer için Toplu Güvenlik Güncelleştirmesi&quot;<br />
<br />
<a href="http://technet.microsoft.com/security/bulletin/ms09-032">MS09-032</a>, &quot;ActiveX Kill Bitlerine Yönelik Toplu Güvenlik Güncelleştirmesi&quot;</td>
</tr>
<tr class="odd">
<td style="border:1px solid black;"><strong>Microsoft Bilgi Bankası Makalesi</strong></td>
<td style="border:1px solid black;"><a href="http://go.microsoft.com/fwlink/?linkid=158131">MS09-035</a>:<br />
<a href="http://support.microsoft.com/kb/969706">Microsoft Bilgi Bankası makalesi 969706</a><br />
<br />
<a href="http://go.microsoft.com/fwlink/?linkid=158199">MS09-034</a>:<br />
<a href="http://support.microsoft.com/kb/972260">Microsoft Bilgi Bankası makalesi 972260</a><br />
<br />
<a href="http://support.microsoft.com/kb/973346">MS09-032</a>:<br />
<a href="http://support.microsoft.com/kb/973346">Microsoft Bilgi Bankası makalesi 973346</a></td>
</tr>
</tbody>
</table>
 

Bu danışma belgesinde aşağıdaki yazılım anlatılır.

| Etkilenen Yazılımlar                                                                                       |
|------------------------------------------------------------------------------------------------------------|
| Microsoft Windows                                                                                          |
| Güvenlik açıklarından etkilenen Etkin Şablon Kütüphanesi kullanılarak oluşturulan denetimler ve bileşenler |
| Microsoft Live Hizmetleri                                                                                  |
| Windows Live Messenger (14.0.8089 öncesi sürümler)                                                         |
| Windows Live Hotmail "Fotoğraf Ekle" özelliği                                                              |

Sık Sorulan Sorular
-------------------

<span></span>
**Bu danışma belgesinin kapsamı nedir?**
Microsoft, Etkin Şablon Kütüphanesi'nin (ATL) genel ve özel sürümleri kullanılarak geliştirilmiş bileşenleri ve denetimleri etkileyen güvenlik açıkları olduğunu bilmektedir. Danışma belgesinin, kullanıcıları güvenlik açıklarından etkilenen denetim ve bileşenlerin risklerinin azaltılmasına yardımcı olan güncelleştirmeler konusunda bilgilendirmeyi, güvenlik açıklarından etkilenen ATL sürümlerini kullanarak denetim ve bileşenler geliştirmiş olanlar ve çalışma ortamlarını korumak ya da azaltıcı etkenleri yüklemek isteyen BT uzmanları için yönergeler sağlaması amaçlanmıştır.

**Microsoft bu Güvenlik Danışma Belgesi ile ilgili olarak gelecekte ek güvenlik güncelleştirmeleri yayımlayacak mı?**
Microsoft, ATL'nin özel ve genel üstbilgilerini araştırmaya devam etmektedir ve araştırma sürecinin bir parçası olarak güvenlik güncelleştirmeleri ve yönergeler yayımlanacaktır.

**Msvidctl denetimindeki güvenlik açığı (MS09-032) bu ATL güncelleştirmesi ile ilişkili miydi?**
Evet; msvidcntl denetiminden yararlanan yazılım, ATL'nin özel sürümündeki bir güvenlik açığından yararlanıyordu. Bu örnekte, güvenlik açığı bir saldırganın belleği bozmasına ve böylece uzaktan kod yürütmesine olanak vermektedir. 147 Temmuz tarihinde yayımlanan [MS09-032](http://technet.microsoft.com/security/bulletin/ms09-032), msvidctl denetimi için bilinen saldırı vektörlerini engellemektedir. Msvidctl denetiminden yararlanma hakkında daha fazla bilgi için, bkz. <http://blogs.technet.com/srd/archive/2009/07/06/new-vulnerability-in-mpeg2tunerequest-activex-control-object-in-msvidctl-dll.aspx>.

**Internet Explorer güncelleştirmesi (ms09-034) aynı zamanda msvidctl saldırılarına karşı da koruma sağlıyor mu?**
Evet; Internet Explorer'daki azaltıcı etkenler, msvidctl saldırıları da dahil olmak üzere ATL'nin genel ve özel sürümlerindeki bilinen güvenlik açıklarından yararlanma girişimlerine karşı koruma sağlar.

**ATL nedir?**
Etkin Şablon Kütüphanesi (ATL), küçük ve hızlı Bileşen Nesnesi Modeli (COM) nesneleri oluşturmanıza olanak veren bir dizi şablona dayalı C++ sınıfıdır. Stok uygulamaları, ikili arabirimler, standart COM numaralandırıcı arabirimleri, bağlantı noktaları, yırtma arabirimleri ve ActiveX denetimleri de dahil önemli COM özellikleri için özel destek sağlar. Daha fazla bilgi için, [ATL](http://msdn.microsoft.com/en-us/library/3ax346b7(vs.71).aspx) adlı MSDN makalesine bakın.

**ATL'de bu tehdide ne neden olmaktadır?**
Bu soruna bazı durumlarda ATL'nin kullanılma biçimi, bazı durumlardaysa ATL kodunun kendisi neden olmaktadır. Bu durumlarda, veri akışları hatalı işlenerek bellek bozulmasına, bilginin açığa çıkmasına ve güvenlik ilkesine uyulmadan nesne örneklerinin oluşturulmasına yol açabilir. ATL'deki güvenlik açıkları hakkında daha fazla bilgi için, "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı [MS09-035](http://go.microsoft.com/fwlink/?linkid=158131)'e bakın.

**Etkin Şablon Kütüphanesi'nin genel ve özel sürümleri arasındaki fark nedir?**
Etkin Şablon Kütüphanesi'nin özel sürümü, Microsoft geliştiricileri tarafından denetimler ve bileşenler oluşturmak için kullanılır. Microsoft, geliştiricileri tarafından kullanılan tüm Etkin Şablon Kütüphanesi sürümlerini güncelleştirmiştir.

Etkin Şablon Kütüphanesi'nin genel sürümü, Microsoft Visual Studio gibi geliştirici araçları aracılığıyla müşterilere dağıtılır. Microsoft, genel ATL'nin güncelleştirilmiş bir sürümünü Microsoft Güvenlik Bülteni MS09-035 aracılığıyla sağlamaktadır.

**ATL'deki güvenlik açıkları Microsoft'un ve üçüncü taraf geliştiricilerin güvenlik güncelleştirmeleri yayımlamalarını gerektiriyor mu?**
Evet. Microsoft, bu danışma belgesinde açıklanan bülten güncelleştirmelerinin yanı sıra, Microsoft denetimlerine ve bileşenlerine yönelik kapsamlı bir araştırma sürdürmektedir. Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya normal yayın döngüsü dışında bir güvenlik güncelleştirmesi sağlayabiliriz.

Microsoft ayrıca yönergeler sağlamaktadır ve güvenlik açıklarından etkilenen denetimlerin ve bileşenlerin tanımlanmasına yardımcı olmak üzere önde gelen üçüncü taraf geliştiricilerle etkin olarak bağlantı kurmaktadır. Bu işlemler, üçüncü taraflara ait denetimlere ve bileşenlere yönelik güvenlik güncelleştirmeleri geliştirilmesine yol açabilir.

Windows Live Hizmetleri hakkında Sık Sorulan Sorular
----------------------------------------------------

<span></span>
**Windows Live Messenger yükseltmesi nasıl dağıtılacak?**
Desteklenen Windows sürümlerini üzerindeki Windows Live Messenger 8.1, Windows Live Messenger 8.5 ve Windows Live Messenger 14.0 kullanıcıları Windows Live Messenger hizmetinde oturum açtıktan sonra, Windows Live Messenger hizmetindeki dağıtım mekanizması tarafından kullanıcılardan Windows Live Messenger 14.0.8089 güncelleştirmesini kabul etmeleri istenir. Ayrıca, Windows Live Messenger 14.0.8089 güncelleştirmesi yükseltmesini hemen karşıdan yüklemek isteyen kullanıcılar, [Windows Live Yükleme Merkezi'ni](http://download.live.com/messenger) kullanarak bunu yapabilir. Aksi durumda, Windows Live Messenger istemcilerinin güvenlik açığı bulunan sürümlerini kullananların Windows Live Messenger hizmetine bağlanmalarına izin verilmez.

**Microsoft neden karşıdan yüklemeleri sağlarken aynı zamanda Windows Live Messenger hizmeti üzerinde Windows Live Messenger yükseltmesini yayımlıyor?**
Microsoft, Windows Live Messenger istemcisi yükseltmelerini Windows Live Messenger hizmeti üzerinden yayımlamaktadır, çünkü bu çevrimiçi hizmetlerin kendi istemci dağıtım düzenekleri bulunmaktadır. Bununla birlikte, belirli Windows Live Messenger istemcileri için Microsoft Yükleme Merkezi bağlantıları vardır. Yükseltmeleri hemen karşıdan yüklemek isteyen kullanıcılar bunu [Windows Live Yükleme Merkezi'nden](http://download.live.com/messenger) yapabilir.

**Bu bir yükseltme ise, Windows Live Messenger'ın güvenlik açığı bulunan bir sürümünü kullanıp kullanmadığımı nasıl belirleyebilirim?**  
Windows Live Messenger hizmetinde oturum açmaya çalıştığınızda, istemci dağıtım düzeneği geçerli istemci sürümünüzü ve platformunuzu otomatik olarak belirler ve gerekirse uygun yükseltmeyi önerir. Windows Live Messenger istemci sürümünüzü, **Yardım**'ı ve sonra **Hakkında**'yı tıklatarak da doğrulayabilirsiniz.

**En güncel Windows Live Messenger sürümüne yükseltmezsem ne olur?**
Windows Live Messenger istemcisinin etkilenmemiş bir sürümüne yükseltmezseniz, çalışma platformunuza bağlı olarak, her oturum açmaya çalıştığınızda yükseltmeniz gerektiği bildirilir. Yükseltme işlemini kabul etmezseniz, Windows Live Messenger hizmetine erişmenize izin verilmeyebilir.

**Windows Messenger veya Office Communicator gibi başka Microsoft Gerçek Zamanlı İşbirliği uygulamaları da bu güvenlik açığından etkileniyor mu?**
Hayır. Diğer ileti uygulamaları güvenlik açığı bulunan bileşeni içermediği için bu açıktan etkilenmezler.

**Microsoft, Windows Live Hotmail "Fotoğraf Ekle" özelliğini ne zaman kaldırdı? Başka bir özelliğin başlatılmasıyla aynı anda mıydı?**
Microsoft kısa süre önce sorunu düzeltmek için özelliği kısa süreli olarak kaldırma kararı verdi. Bu özelliğin geçici olarak kaldırılması başka bir özelliğin başlatılmasıyla aynı anda olmamıştır.

**"Fotoğraf Ekle" özelliği en geç hangi tarihe kadar tüm Windows Live Hotmail kullanıcıları için tümüyle geri yüklenecektir?**
Microsoft sorunu düzeltmek için etkin bir şekilde çalışmaktadır. Bu arada, **Ekle**'yi tıklatıp istediğiniz resmi seçerek Hotmail iletilerinize resim eklemeye devam edebilirsiniz.

Visual Studio Güncelleştirmesi Hakkında Geliştiriciler Tarafından Sık Sorulan Sorular
-------------------------------------------------------------------------------------

<span></span>
**ATL'de bu tehdide ne neden olmaktadır?**
Bu soruna bazı durumlarda ATL'nin kullanılma biçimi, bazı durumlardaysa ATL kodunun kendisi neden olmaktadır. Bu durumlarda, veri akışları hatalı işlenerek bellek bozulmasına, bilginin açığa çıkmasına ve güvenlik ilkesine uyulmadan nesne örneklerinin oluşturulmasına yol açabilir. ATL'deki güvenlik açıkları hakkında daha fazla bilgi için, "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı [MS09-035](http://go.microsoft.com/fwlink/?linkid=158131)'e bakın.

**Bir saldırgan bu güvenlik açığından yararlanarak neler yapabilir?**
ATL kullanılarak geliştirilen denetimlerde ve bileşenlerde belirli makroların güvenli olmayan biçimde kullanılması, rasgele nesne örneklerinin oluşturularak Internet Explorer'daki ilgili ActiveX güvenlik ilkesinin (ör. kill bitlerinin) atlanmasına neden olabilir. Bunun yanı sıra, ATL'nin güvenlik açığından etkilenen sürümleri kullanılarak geliştirilen bileşen ve denetimler, uzaktan kod yürütme veya bilginin açığa çıkması tehditlerinden etkilenebilir. Kullanıcı yönetimsel haklarla oturum açtıysa ve sisteminde güvenlik açıklarından etkilenen bir denetim varsa, saldırgan etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

**Bir üçüncü taraf uygulama geliştiricisiyim ve bileşenimde veya denetimimde ATL kullanıyorum. Bileşenim veya denetimim bu güvenlik açıklarından etkileniyor mu ve etkileniyorsa nasıl güncelleştirebilirim?**  
Bileşen ve denetimlerin geliştirilmesi sırasında belirli koşullar geçerliyse bileşen ve denetimler bu sorundan etkilenebilir. [MS09-035](http://go.microsoft.com/fwlink/?linkid=158131), üçüncü taraf geliştiricilerin bu güvenlik açıklarından etkilenen bileşen ve denetimleri belirlemek ve düzeltmek için kullanabilecekleri ek bilgiler, örnekler ve yönergeler içermektedir.

**Visual Studio için Güvenlik Güncelleştirmesi ne yapıyor?**
Bu güncelleştirmeler, Microsoft Etkin Şablon Kütüphanesi'nde (ATL) kimliği doğrulanmamış bir uzak saldırganın etkilenen sistemde rasgele kod çalıştırmasına izin verebilecek güvenlik açıklarını giderir. Güvenlik açıklarına bazı durumlarda ATL'nin kullanılma biçimi, bazı durumlardaysa ATL kodunun kendisi neden olmaktadır. Bu güvenlik açıkları ATL'yi etkilediği için, ATL kullanılarak geliştirilen bileşen veya denetimler, bunları kullanan müşterilerin uzaktan kod yürütme senaryolarından etkilenmelerine yol açabilir.

Visual Studio'ya yönelik güvenlik güncelleştirmesi, Visual Studio tarafından kullanılan ve güvenlik açığından etkilenen ATL sürümünü güncelleştirir. Böylece, Visual Studio kullanıcıları ATL'nin güncelleştirilmiş sürümünü kullanarak denetimlerini ve bileşenlerini değiştirebilir ve yeniden oluşturabilirler.

Araştırmalarımız, hem Microsoft hem de üçüncü taraf bileşenlerinin ve denetimlerinin bu sorundan etkilenebileceğini göstermiştir. Bu nedenle, tüm etkilenen satıcıların Microsoft Güvenlik Bülteni [MS09-035](http://go.microsoft.com/fwlink/?linkid=158131)'te sağlanan düzeltilmiş ATL'yi kullanarak bileşenlerini ve denetimlerini değiştirmeleri ve yeniden oluşturmaları gerekmektedir.

Korunmak İçin Yapılabilecekler Konusunda BT Uzmanları Tarafından Sık Sorulan Sorular
------------------------------------------------------------------------------------

<span></span>
**IE güncelleştirmesi MS09-034, ATL'nin güvenlik açıklarından etkilenen sürümü kullanılarak geliştirilmiş tüm bileşenlere ve denetimlere karşı koruma sağlıyor mu?**
Geliştiriciler bileşenlerini ve denetimlerini güncelleştirirken müşterilerin daha iyi korunmasına yardımcı olmak için, Microsoft yeni bir kapsamlı koruma teknolojisi geliştirmiştir. Internet Explorer'da yerleşik olarak bulunan bu yeni kapsamlı koruma teknolojisi, müşterilerin bu Danışma Belgesi'nde ve Microsoft Güvenlik Bülteni MS09-035'te açıklanan Microsoft Etkin Şablon Kütüphanesi güvenlik açıkları kullanılarak gelecekte gerçekleştirilebilecek saldırılara karşı korunmasına yardımcı olur. "Internet Explorer için Toplu Güvenlik Güncelleştirmesi" adlı Microsoft Güvenlik Bülteni [MS09-034](http://go.microsoft.com/fwlink/?linkid=158199), ilişkili olmayan birkaç güvenlik açığını gidermesinin yanı sıra, ATL'nin güvenlik açığından etkilenen sürümleri kullanılarak geliştirilen bileşen ve denetimlerden Internet Explorer'da yararlanılmasını engelleyen bir azaltıcı etken de içerir.

Microsoft, tüm Microsoft denetimlerini ve bileşenlerini araştırmaya devam etmektedir ve üçüncü taraf geliştiricilerin denetimlerini ve bileşenlerini değerlendirmelerine yardımcı olmaktadır.

**BT uzmanları bu sorunun etkilerini azaltmak için hangi işlemleri gerçekleştirebilir?**
Microsoft, BT uzmanlarının "Internet Explorer için Toplu Güvenlik Güncelleştirmesi" adlı Microsoft Güvenlik Bülteni [MS09-034](http://go.microsoft.com/fwlink/?linkid=158199)'te sunulan Internet Explorer Güvenlik Güncelleştirmesi'ni hemen dağıtmalarını önerir.

Korunmak İçin Yapılabilecekler Konusunda Tüketiciler Tarafından Sık Sorulan Sorular
-----------------------------------------------------------------------------------

<span></span>
**Tüketiciler bu sorunun etkilerini azaltmak için hangi işlemleri gerçekleştirebilir?**
Geliştiriciler bileşenlerini ve denetimlerini güncelleştirirken müşterilerin daha iyi korunmasına yardımcı olmak için, Microsoft yeni bir kapsamlı koruma teknolojisi geliştirmiştir. Internet Explorer'da yerleşik olarak bulunan bu yeni kapsamlı koruma teknolojisi, müşterilerin bu Danışma Belgesi'nde ve Microsoft Güvenlik Bülteni MS09-035'te açıklanan Microsoft Etkin Şablon Kütüphanesi güvenlik açıkları kullanılarak gelecekte gerçekleştirilebilecek saldırılara karşı korunmasına yardımcı olur. Microsoft, tüketicilerin [Otomatik Güncelleştirme](http://www.microsoft.com/windows/downloads/windowsupdate/automaticupdate.mspx) özelliğini etkinleştirmelerini ve "Internet Explorer için Toplu Güvenlik Güncelleştirmesi" adlı Microsoft Güvenlik Bülteni [MS09-034](http://go.microsoft.com/fwlink/?linkid=158199)'te sunulan Internet Explorer Güvenlik Güncelleştirmesi'ni hemen dağıtmalarını önerir. Güncelleştirmeleri otomatik olarak alan ev kullanıcıları toplu IE güncelleştirmesinde sağlanan azaltıcı etkenleri ve bu sorunla ilgili diğer güvenlik güncelleştirmelerini edinecekleri için başka bir önlem almaları gerekmez.

Microsoft ayrıca Ev kullanıcılarının gelişmiş güvenlik ve koruma özelliklerinden yararlanabilmek için [Internet Explorer 8](http://www.microsoft.com/windows/internet-explorer/worldwide-sites.aspx)'e yükseltmelerini önerir.

Internet Explorer Güncelleştirmesindeki Azaltıcı Etkenler Hakkında Sık Sorulan Sorular
--------------------------------------------------------------------------------------

<span></span>
**ActiveX güvenliğinin aşılmasına izin verebilecek bu tehdide ne neden olmaktadır?**
Güvenlik açıklarından etkilenebilecek ATL yöntemleriyle geliştirilmiş ActiveX denetimleri bilgileri düzgün doğrulamayabilir. Bu nedenle de bir ActiveX denetimi belleğin bozulmasına veya bir saldırganın güvenilen bir ActiveX denetimini kullanarak daha önce Internet Explorer'da engellenmiş güvenilir olmayan bir ActiveX denetimini yüklemesine yol açabilir.

MS09-034'te sunulan yeni kapsamlı korumalar, IE kill bitiyle sağlanan güvenlik özelliğinin atlanmasına yol açabilecek güvenlik açıkları da dahil olmak üzere tüm bilinen genel ve özel ATL güvenlik açıklarını izleyen ve bunlardan yararlanılmasını engelleyen Internet Explorer 5.01, Internet Explorer 6, Internet Explorer 6 Service Pack 1, Internet Explorer 7 ve Internet Explorer 8 güncelleştirmelerini içerir. Bu korumalar, müşterileri Web tabanlı saldırılara karşı koruyacak biçimde tasarlanmıştır.

**Bir saldırgan bu işlevden yararlanarak neler yapabilir?**
Windows Vista veya Windows 2008 tabanlı bir bilgisayarda bu güvenlik açığından başarıyla yararlanan bir saldırgan, Internet Explorer'daki Korumalı Mod nedeniyle yalnızca kısıtlı kullanıcı haklarını elde edebilir. Diğer Windows sistemlerinde, saldırgan oturum açmış kullanıcıyla aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

**Saldırgan bu işlevi nasıl kullanabilir?**
Saldırgan, özel hazırlanmış bir ActiveX denetimini barındıracak ve kullanıcıyı Web sitesini görüntülemeye ikna edecek biçimde tasarlanmış özel hazırlanmış bir Web sitesi barındırabilir. Buna, güvenliği aşılan Web siteleri ve kullanıcı tarafından sağlanan içeriği veya reklamları kabul eden ya da barındıran Web siteleri de dahil olabilir. Ancak bu durumların hiçbirinde, saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya anlık ileti isteğindeki kendi Web sitesine götüren bir bağlantıyı tıklatmalarını sağlayarak onları bu Web sitesine çekmesi gerekir.

**Kill biti nedir?**
Microsoft Internet Explorer'da bir ActiveX denetiminin Internet Explorer HTML işleme altyapısı tarafından yüklenmesini engelleyen bir güvenlik özelliğidir. Bu işleme "kill bitini ayarlama" adı verilir ve bir kayıt defteri ayarı belirlenerek gerçekleştirilir. Kill biti ayarlandıktan sonra, denetim tam olarak kurulu olsa da bir daha asla yüklenemez. Kill biti ayarlanarak, güvenlik açığından etkilenen bir bileşenin sisteme yüklendiğinde veya yeniden yüklendiğinde etkisiz ve zararsız kalması sağlanabilir.

Kill bitleri hakkında daha fazla bilgi için, bkz: [Microsoft Bilgi Bankası makalesi 240797](http://support.microsoft.com/kb/240797): Internet Explorer'da ActiveX denetiminin çalışması nasıl engellenir Kill bitleri ve bunların Internet Explorer'da nasıl çalıştıkları hakkında daha ayrıntılı bilgi için, şu [Güvenlik Araştırma ve Savunma](http://blogs.technet.com/srd/archive/2008/02/06/the-kill_2d00_bit-faq_3a00_-part-1-of-3.aspx) Web günlüğüne bakın.

**Güncelleştirme ne yapıyor?**
Güncelleştirme, belirli yapılandırmalarda güvenlik açığından etkilenen ATL üstbilgilerini kullanan ActiveX denetimleri tarafından güvenli olmayan yöntemler kullanıldığında doğrulama sağlayarak ActiveX güvenlik mekanizmasını güçlendirir.

**Bu güncelleştirme işlevselliği değiştiriyor mu?**
Evet. Bu güncelleştirme artık belirli ATL yöntemlerinin Internet Explorer içinden çalışmasına izin vermez. Güncelleştirme, güvenilen ActiveX denetimlerinin güvenilir olmayan denetimleri yüklemesini engellemek yoluyla, etkin güvenlik ilkesinin aşılma riskinin etkilerini azaltır

**Bu güncelleştirme ek yazılım değişiklikleri içeriyor mu?**
Evet. Bu güncelleştirme ayrıca Internet Explorer toplu güncelleştirmesinin parçası olarak ek güvenlik düzeltmeleri ve başka güncelleştirmeler de içerir.

**Bu güncelleştirme güvenli olmayan tüm ActiveX denetimi senaryolarını ortadan kaldırıyor mu?**
Hayır. Bu güncelleştirme özellikle bu Danışma Belgesi'nde açıklanan ATL sorunları nedeniyle güvenli olmayan ya da güvenilir olmayan ActiveX denetimleriyle ilgili sorunları gidererek, müşterilerin Internet'te gezinirken saldırılara karşı korunmalarını sağlar.

Microsoft bu sorunu araştırmaya devam etmektedir. Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya normal yayın döngüsü dışında bir güvenlik güncelleştirmesi sağlayabiliriz.

**Windows** **Vista** **ve sonraki işletim sistemleri üzerinde Internet Explorer 7 ve Internet Explorer 8'deki Korumalı Mod bu güvenlik açığından beni nasıl korur?**
Windows Vista ve sonraki işletim sistemleri üzerinde Internet Explorer 7 ve Internet Explorer 8, varsayılan olarak Internet güvenlik bölgesi için [Korumalı Modda](http://www.microsoft.com/windows/windows-vista/features/ie7-protected-mode.aspx) çalışır. Korumalı Mod bir saldırganın kullanıcının makinesine veri yazma, makinedeki verileri değiştirme veya yok etme ya da kötü amaçlı kod yükleme olanağını önemli ölçüde azaltır. Bu, Windows Vista ve sonraki sürümlerin işlemlere, dosyalara ve kayıt defteri anahtarlarına daha yüksek bütünlük düzeyleriyle erişmeyi kısıtlayan bütünlük mekanizmaları kullanılarak sağlanır.

**Veri Yürütme Engellemesi (DEP) nedir?**
Veri Yürütme Engellemesi (DEP) varsayılan olarak Internet Explorer 8'de etkinleştirilmiş durumdadır. DEP, yürütülemez olarak işaretlenmiş bellekteki kodun çalışmasını engelleyerek saldırıları bertaraf etmek için tasarlanmıştır. Internet Explorer'daki DEP hakkında daha fazla bilgi için lütfen aşağıdaki postaya bakın: [http://blogs.msdn.com/ie/archive/2008/04/08/ie8-security-part-I\_3A00\_-dep-nx-memory-protection.aspx](http://blogs.msdn.com/ie/archive/2008/04/08/ie8-security-part-i_3a00_-dep-nx-memory-protection.aspx).

Önerilen Eylemler
-----------------

<span></span>
-   **Bu danışma belgesiyle ilişkili Microsoft Bilgi Bankası makalesini inceleyin**
    ATL sorunları hakkında daha fazla bilgi edinmek isteyen müşterilerimiz [Microsoft Bilgi Bankası makalesi 973882](http://support.microsoft.com/kb/973882)'yi incelemelidir.
-   **Güvenlik bülteni MS09-034 ve MS09-035 ile ilişkilendirilmiş güncelleştirmeleri uygulayın**
    Etkilenen sistemler çalıştıran müşteriler, [Microsoft Bilgi Bankası makalesi 969706](http://support.microsoft.com/kb/969706) ve [Microsoft Bilgi Bankası makalesi 972260](http://support.microsoft.com/kb/972260)'da açıklanan güncelleştirmeleri karşıdan yükleyebilirler. Internet Explorer güncelleştirmesi, güvenlik açıklarından etkilenen ActiveX denetimlerinin Internet Explorer 7 ve 8'de örneğinin oluşturulmasını engelleyen yeni azaltıcı etkenler sağlar. Visual Studio güncelleştirmesi geliştiricilerin bu güvenlik açıklarından etkilenmeyen ActiveX denetimleri geliştirmelerine olanak verir.
-   **Bilgisayarınızı Koruyun**
    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.
-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret etmelidir.
-   **Windows'u Güncel Tutun**
    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

#### Geçici Çözümler

Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

#### Internet ve Yerel intranet bölgelerinde ActiveX Denetimleri ve Active Komut Dizileri çalıştırılmadan önce size sorulması için bu güvenlik bölgelerinin ayarlarını "Yüksek" olarak ayarlayın

Internet güvenlik bölgesi ayarlarınızı, ActiveX denetimlerini ve Active Komut Dizilerini çalıştırmadan önce soracak şekilde değiştirerek, bu güvenlik açıklarına karşı korunabilirsiniz. Bunun için, tarayıcı güvenliğinizi **Yüksek** olarak ayarlamalısınız.

Microsoft Internet Explorer'da tarayıcı güvenlik düzeyini artırmak için şu adımları izleyin:

1.  Internet Explorer'ın **Araçlar** menüsünde, **Internet Seçenekleri**'ni tıklatın.
2.  **Internet Seçenekleri** iletişim kutusunda, **Güvenlik** sekmesini ve sonra **Internet** simgesini tıklatın.
3.  **Bölge güvenlik düzeyi** altında, kaydırıcıyı **Yüksek** düzeyine taşıyın. Ziyaret ettiğiniz tüm Web sitelerinin güvenlik düzeyi **Yüksek** olarak ayarlanır.

**Not** Kaydırıcı görünmüyorsa, **Varsayılan Düzey**'i tıklatın ve sonra kaydırıcıyı **Yüksek**'e getirin.

**Not** Düzeyin **Yüksek** olarak ayarlanması bazı Web sitelerinin doğru çalışmamasına neden olabilir. Bu ayarı değiştirdikten sonra bir Web sitesini kullanırken sorunlar yaşarsanız ve sitenin güvenli olduğundan eminseniz, bu siteyi güvenilen siteler listenize ekleyebilirsiniz. Böylece, sitenin **Yüksek** güvenlik ayarında da düzgün çalışması sağlanır.

**Geçici Çözümün Etkisi:** ActiveX denetimlerini ve Active Komut Dizilerini çalıştırmadan önce sormanın yan etkileri vardır. Internet'te veya bir intranette bulunan birçok Web sitesi, ek işlevsellik sağlamak için ActiveX veya Active Komut Dizileri kullanır. Örneğin, bir çevrimiçi e-ticaret sitesi veya bankacılık sitesi, menüleri, sipariş formlarını, hatta hesap ekstrelerini sağlamak için ActiveX denetimlerini kullanabilir. ActiveX denetimleri veya Active Komut Dizilerini çalıştırmadan önce sormak, tüm Internet ve intranet sitelerini etkileyen genel bir ayardır. Bu geçici çözümü etkinleştirdiğinizde sık sık size sorulur. Her sorulduğunda, ziyaret ettiğiniz siteye güveniyorsanız, ActiveX denetimlerini veya Active Komut Dizilerini çalıştırmak için **Evet**'i tıklatın. Tüm bu siteler için size sorulmasını istemiyorsanız "Güvendiğiniz siteleri Internet Explorer'ın Güvenilen siteler bölgesine ekleyin" bölümünde özetlenen adımları kullanın.

**Güvendiğiniz siteleri Internet Explorer'ın Güvenilen siteler bölgesine ekleyin**

Internet Explorer'ı, Internet bölgesinde ve Yerel intranet bölgesinde ActiveX denetimlerini ve Active Komut Dizilerini çalıştırmadan önce sormak üzere ayarladıktan sonra, güvendiğiniz siteleri Internet Explorer'ın Güvenilen siteler bölgesine ekleyebilirsiniz. Bu, güvenilen Web sitelerini tam olarak bugünkü gibi kullanmaya devam etmenizi sağlarken, güvenilmeyen sitelerde sizi bu saldırıya karşı korumaya yardımcı olur. Güvenilen siteler bölgesine yalnızca güvendiğiniz siteleri eklemeniz önerilir.

Bunu yapmak için şu adımları izleyin:

1.  Internet Explorer'da, **Araçlar**'ı tıklatın, **Internet Seçenekleri**'ni tıklatın, sonra da **Güvenlik** sekmesini tıklatın.
2.  **Güvenlik ayarlarını belirlemek için bir Web içerik bölgesi seçin** kutusunda, **Güvenilen Siteler**'i ve ardından **Siteler**'i tıklatın.
3.  Şifreli kanal gerektirmeyen siteler eklemek isterseniz, **Bu bölgedeki tüm sitelerden sunucu doğrulaması (https:) iste** onay kutusunu tıklatarak işaretini kaldırın.
4.  **Aşağıdaki Web sitesini bölgeye ekle** kutusuna, güvendiğiniz bir sitenin URL'sini yazıp, sonra **Ekle**'yi tıklatın.
5.  Bölgeye eklemek istediğiniz her site için bu adımları yineleyin.
6.  Değişiklikleri kabul edip Internet Explorer'a dönmek için iki kez **Tamam**'ı tıklatın.

**Not** Bilgisayarınızda zararlı bir eylemi olmayacağına güvendiğiniz siteleri ekleyin. Özellikle şu ikisini eklemek isteyebilirsiniz: **\*.windowsupdate.microsoft.com** ve **\*.update.microsoft.com**. Bunlar, güncelleştirmeyi barındıran sitelerdir ve güncelleştirmeyi yüklemek için bir ActiveX denetimi gerektirir.

#### Internet Explorer'ı, Internet ve Yerel intranet güvenlik bölgelerinde Active Komut Dizilerini çalıştırmadan önce size soracak veya bunları devre dışı bırakacak biçimde yapılandırın

Internet ve Yerel intranet güvenlik bölgelerinde Active Komut Dizilerini çalıştırmadan önce size soracak veya devre dışı bırakacak biçimde Internet Explorer ayarlarınızı değiştirerek bu güvenlik açığından korunabilirsiniz. Bunu yapmak için şu adımları izleyin:

1.  Internet Explorer'da, **Araçlar** menüsünde **Internet Seçenekleri**'ni tıklatın.
2.  **Güvenlik** sekmesini tıklatın.
3.  **Internet**'i ve sonra **Özel Düzey**'i tıklatın.
4.  **Komut Dosyası** bölümündeki **Ayarlar** altında, **Active Komut Dizileri** için **Sor** veya **Devre Dışı Bırak** seçeneğini ve sonra **Tamam**'ı tıklatın.
5.  **Yerel intranet**'i ve sonra **Özel Düzey**'i tıklatın.
6.  **Komut Dosyası** bölümündeki **Ayarlar** altında, **Active Komut Dizileri** için **Sor** veya **Devre Dışı Bırak** seçeneğini ve sonra **Tamam**'ı tıklatın.
7.  Internet Explorer'a dönmek için iki kez **Tamam**'ı tıklatın.

**Not** Internet ve Yerel intranet güvenlik bölgelerinde Active Komut Dizilerinin devre dışı bırakılması, bazı Web sitelerinin düzgün çalışmamasına neden olabilir. Bu ayarı değiştirdikten sonra bir Web sitesini kullanırken sorunlar yaşarsanız ve sitenin güvenli olduğundan eminseniz, bu siteyi güvenilen siteler listenize ekleyebilirsiniz. Bu, sitenin düzgün çalışmasına olanak tanır.

**Geçici Çözümün Etkisi:** Active Komut Dizilerini çalıştırmadan önce sormanın yan etkileri vardır. Internet'te veya bir intranette bulunan birçok Web sitesi, ek işlevsellik sağlamak için Active Komut Dizileri kullanır. Örneğin, bir çevrimiçi e-ticaret sitesi veya bankacılık sitesi, menüleri, sipariş formlarını, hatta hesap ekstrelerini sağlamak için Active Komut Dizilerini kullanabilir. Active Komut Dizilerini çalıştırmadan önce sormak, tüm Internet ve intranet sitelerini etkileyen genel bir ayardır. Bu geçici çözümü etkinleştirdiğinizde sık sık size sorulur. Her sorulduğunda, ziyaret ettiğiniz siteye güveniyorsanız, Active Komut Dizileri çalıştırmak için **Evet**'i tıklatın. Tüm bu siteler için size sorulmasını istemiyorsanız "Güvendiğiniz siteleri Internet Explorer'ın Güvenilen siteler bölgesine ekleyin" bölümünde özetlenen adımları kullanın.

**Güvendiğiniz siteleri Internet Explorer'ın Güvenilen siteler bölgesine ekleyin**

Internet Explorer'ı, Internet bölgesinde ve Yerel intranet bölgesinde ActiveX denetimlerini ve Active Komut Dizilerini çalıştırmadan önce sormak üzere ayarladıktan sonra, güvendiğiniz siteleri Internet Explorer'ın Güvenilen siteler bölgesine ekleyebilirsiniz. Bu, güvenilen Web sitelerini tam olarak bugünkü gibi kullanmaya devam etmenizi sağlarken, güvenilmeyen sitelerde sizi bu saldırıya karşı korumaya yardımcı olur. Güvenilen siteler bölgesine yalnızca güvendiğiniz siteleri eklemeniz önerilir.

Bunu yapmak için şu adımları izleyin:

1.  Internet Explorer'da, **Araçlar**'ı tıklatın, **Internet Seçenekleri**'ni tıklatın, sonra da **Güvenlik** sekmesini tıklatın.
2.  **Güvenlik ayarlarını belirlemek için bir Web içerik bölgesi seçin** kutusunda, **Güvenilen Siteler**'i ve ardından **Siteler**'i tıklatın.
3.  Şifreli kanal gerektirmeyen siteler eklemek isterseniz, **Bu bölgedeki tüm sitelerden sunucu doğrulaması (https:) iste** onay kutusunu tıklatarak işaretini kaldırın.
4.  **Aşağıdaki Web sitesini bölgeye ekle** kutusuna, güvendiğiniz bir sitenin URL'sini yazıp, sonra **Ekle**'yi tıklatın.
5.  Bölgeye eklemek istediğiniz her site için bu adımları yineleyin.
6.  Değişiklikleri kabul edip Internet Explorer'a dönmek için iki kez **Tamam**'ı tıklatın.

**Not** Bilgisayarınızda zararlı bir eylemi olmayacağına güvendiğiniz siteleri ekleyin. Özellikle şu ikisini eklemek isteyebilirsiniz: **\*.windowsupdate.microsoft.com** ve **\*.update.microsoft.com**. Bunlar, güncelleştirmeyi barındıran sitelerdir ve güncelleştirmeyi yüklemek için bir ActiveX denetimi gerektirir.

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (28 Temmuz 2009): Danışma belgesi yayımlandı.
-   V2.0 (11 Ağustos 2009): Danışma belgesi, "Microsoft Etkin Şablon Kütüphanesi'ndeki (ATL) Güvenlik Açıkları Uzaktan Kod Yürütülmesine İzin Verebilir" adlı Microsoft Güvenlik Bülteni MS09-037'nin yayımlandığını ve ek güncelleştirmeler sağlamak için "Visual Studio Etkin Şablon Kütüphanesi'ndeki Güvenlik Açıkları Uzaktan Kod Yürütülmesine İzin Verebilir" adlı Microsoft Güvenlik Bülteni MS09-035'in yeniden yayımlandığını duyurmak üzere **ATL ile ilişkili güncelleştirmeler** bölümüne girdiler eklenerek yeniden düzenlendi.
-   V3.0 (25 Ağustos 2009): Windows Live Messenger 14.0.8089 sürümüyle ilgili ayrıntıları sağlamak ve Windows Live Hotmail "Fotoğraf Ekle" özelliğinin kaldırıldığını bildirmek amacıyla danışma belgesi yeniden düzenlendi.
-   V4.0 (13 Ekim 2009): Danışma belgesi, Microsoft Güvenlik Bülteni MS09-060, "Microsoft Office için Microsoft Etkin Şablon Kütüphanesi (ATL) ActiveX Denetimlerindeki Güvenlik Açıkları Uzaktan Kod Yürütülmesine İzin Verebilir" adlı bültenin yayımlandığını duyurmak üzere **ATL ile ilişkili güncelleştirmeler** bölümüne bir girdi eklenerek yeniden düzenlendi.

*Built at 2014-04-18T01:50:00Z-07:00*
