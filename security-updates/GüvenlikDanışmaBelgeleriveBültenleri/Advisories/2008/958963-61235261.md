---
TOCTitle: 958963
Title: Microsoft Güvenlik Danışma Belgesi 958963
ms:assetid: 958963
ms:contentKeyID: 61235261
ms:mtpsurl: 'https://technet.microsoft.com/tr-TR/library/958963(v=Security.10)'
---

Security Advisory

Microsoft Güvenlik Danışma Belgesi 958963
=========================================

Sunucu Hizmeti'ni Etkileyen yararlanma Kodu Yayımlandı
------------------------------------------------------

Yayım Tarihi: 27 Ekim 2008 Pazartesi

Microsoft, güvenlik bülteni [MS08-067](http://technet.microsoft.com/security/bulletin/ms08-067)'de açıklanan güvenlik açığı için ayrıntılı yararlanma kodunun Internet'te yayımlandığını bilmektedir. Bu yararlanma kodu Windows 2000, Windows XP ve Windows Server 2003'te kod yürütülmesine neden olabilir. Microsoft, bu yararlanma kodunu kullanan sınırlı sayıda hedefe yönelik etkin saldırı olduğunu bilmektedir. Bu aşamada, bu güvenlik açığıyla ilişkili olarak kendi kendine çoğalan saldırılar bulunmamaktadır. Microsoft, Yazılım Güvenliği Olaylarını Yanıtlama Süreci'ni (SSIRP) başlatmıştır ve bu sorunu araştırmaya devam etmektedir.

Bu yararlanma koduna yönelik araştırmamız, [MS08-067](http://technet.microsoft.com/security/bulletin/ms08-067)'de açıklanan güncelleştirmeleri bilgisayarlarına yüklemiş olan müşterilerin etkilenmediğini doğrulamıştır.  Microsoft, kullanıcıların Windows'taki Otomatik Güncelleştirmeler özelliğini etkinleştirerek etkilenen ürünlere yönelik güncelleştirmeleri uygulamalarını önermeye devam etmektedir.

Ürünlerinin müşterilerimiz için ek koruma sağlaması için Microsoft Güvenlik Yanıt Birliği (MSRA) ve Microsoft Etkin Koruma Programı (MAPP) ortaklarımızla birlikte çalışmaya devam ediyoruz. Windows Live Güvenlik Tarayıcısı, Windows Live One Care ve Forefront güvenlik ürünlerimizi müşterilerimiz için koruma ekleyerek güncelleştirdik. Aynı zamanda saldırıların yayılmasını engellemek üzere Global Infrastructure Alliance for Internet Safety (GIAIS) programındaki ortaklarımızla birlikte çalışmaya da devam ediyoruz.

Sorundan etkilendiğini düşünen müşterilerimiz Müşteri Hizmetleri ve Destek birimine başvurabilirler. Kuzey Amerika'da yaşıyorsanız, güvenlik güncelleştirmesi sorunları veya virüslerle ilgili olarak CSS'ye başvurmak için ücretsiz PC Güvenliği hattını (1-866-PCSAFETY) arayabilirsiniz. Diğer ülkelerdeki müşterilerimiz şu konumda bulunan yöntemlerden birini kullanarak yardım isteyebilir: <http://www.microsoft.com/protect/support/default.mspx> (ilk paragrafta yer alan **bulunduğunuz bölgeyi seçin** bağlantısını tıklatın).

Azaltıcı Etkenler:

-   [MS08-067](http://technet.microsoft.com/security/bulletin/ms08-067) güvenlik güncelleştirmesini yüklemiş olan müşteriler bu açıktan etkilenmez.
-   Windows 2000, Windows XP ve Windows Server 2003 çalışan sistemler bu güvenlik açığından birincil derecede etkilenir. Bu platformları çalıştıran müşteriler [MS08-067](http://technet.microsoft.com/security/bulletin/ms08-067)'yi en kısa zamanda dağıtmalıdır.
-   Güncelleştirmenin yüklenmesi önerilmekle birlikte, [MS08-067](http://technet.microsoft.com/security/bulletin/ms08-067)'de açıklanan azaltıcı etkenleri uygulayan müşterilerimiz saldırıya maruz kalma risklerini en aza indirmiş olacaklardır.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu olası tehdide karşı koruma sağlamaya yardımcı olacak güvenlik güncelleştirmesinin kullanılabilirliği konusunda bildirim sağlama.

**Danışma Belgesi Durumu:** Bu sorun [MS08-067](http://technet.microsoft.com/security/bulletin/ms08-067) güvenlik bülteninin parçası olarak zaten giderildiği için ek bir güncelleştirme gerekmemektedir.

**Öneri:** Bu güvenlik açığından korunmanıza yardımcı olmak için [MS08-067](http://technet.microsoft.com/security/bulletin/ms08-067) güvenlik güncelleştirmesini yükleyin.

| Başvurular                           | Kimlik                                                                           |
|--------------------------------------|----------------------------------------------------------------------------------|
| **CVE Başvurusu**                    | [CVE-2008-4250](http://www.cve.mitre.org/cgi-bin/cvename.cgi?name=cve-2008-4250) |
| **Microsoft Bilgi Bankası Makalesi** | [958963](http://support.microsoft.com/kb/958963)                                 |
| **Microsoft Güvenlik Bülteni**       | [MS08-067](http://technet.microsoft.com/security/bulletin/ms08-067)              |
| **CERT Başvurusu**                   | [VU\#827267](http://www.kb.cert.org/vuls/id/827267)                              |

Bu danışma belgesinde aşağıdaki yazılım anlatılır.

|                                                                                                                  |
|------------------------------------------------------------------------------------------------------------------|
| İlgili Yazılımlar                                                                                                |
| Microsoft Windows 2000 Service Pack 4                                                                            |
| Windows XP Service Pack 2 ve Windows XP Service Pack 3                                                           |
| Windows XP Professional x64 Edition ve Windows XP Professional x64 Edition Service Pack 2                        |
| Windows Server 2003 Service Pack 1 ve Windows Server 2003 Service Pack 2                                         |
| Windows Server 2003 x64 Edition ve Windows Server 2003 x64 Edition Service Pack 2                                |
| Itanium tabanlı sistemler için Windows Server 2003 SP1 ve Itanium tabanlı sistemler için Windows Server 2003 SP2 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Microsoft, Microsoft Güvenlik Bülteni [MS08-067](http://technet.microsoft.com/security/bulletin/ms08-067)'de tanımlanan güvenlik açığını hedef alan yararlanma kodunun genel olarak yayımlandığını bilmektedir. Bu, “Genel Bakış” bölümünde listelenen yazılımları etkiler.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Microsoft bu güvenlik açığını [MS08-067](http://technet.microsoft.com/security/bulletin/ms08-067)'de açıklamıştır. Güvenlik güncelleştirmesi MS08-067'yi yüklemiş olan müşteriler bu güvenlik açığından etkilenmez. Ek bir güncelleştirme gerekmez.

**Güvenlik açığına ne neden olmaktadır?**  
Sunucu hizmeti özel hazırlanmış RPC isteklerini düzgün işlemez.

**Bir saldırgan bu güvenlik açığından yararlanarak neler yapabilir?**  
Bir saldırgan rasgele kod çalıştırmak için kimliğini doğrulamasına gerek kalmadan bu güvenlik açığından RPC üzerinden yararlanabilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.

**Sunucu hizmeti nedir?**  
Sunucu hizmeti, RPC desteğinin yanı sıra ağ üzerinden dosya ve yazıcı desteği ile adlandırılmış yöneltme paylaşımı sağlar. Sunucu hizmeti, yerel kaynaklarınızın (diskler ve yazıcılar gibi) paylaşılmasına olanak tanıyarak ağdaki diğer kullanıcıların onlara erişebilmesini sağlar. Başka bilgisayarlarda ve bilgisayarınızda çalışan uygulamalar arasında RPC amacıyla kullanılan adlandırılmış yöneltme iletişimine de olanak tanır.

**RPC nedir?**  
Uzak Yordam Çağrısı (RPC), bir programın ağdaki başka bir bilgisayarda bulunan bir programdan hizmet isteğinde bulunmak için kullanabileceği bir protokoldür. RPC kullanan programın, iletişimi destekleyen ağ protokollerini anlaması gerekmediği için, RPC, birlikte çalışabilirliğe yardımcı olur. RPC hizmetinde, istekte bulunan program istemci ve hizmeti sağlayan program da sunucu olarak çalışır.

**Bu tehdide karşı koruma sağlayan Microsoft Güvenlik Güncelleştirmesi'nin yüklenmesinde bilinen sorunlar var mı?**  
Hayır. Microsoft, müşterilerin güncelleştirmeyi hemen yüklemesini önermeye devam etmektedir.

Önerilen Eylemler
-----------------

<span></span>
Güvenlik Bülteni [MS08-067](http://technet.microsoft.com/security/bulletin/ms08-067) ile yayımlanan güncelleştirmeyi yüklediyseniz, güvenlik açığının kanıtı olabilecek genel olarak yayımlanmış kod örneğinde tanımlanan saldırıya karşı zaten korunuyorsunuz demektir. Güncelleştirmeyi henüz yüklemediyseniz, [MS08-067](http://technet.microsoft.com/security/bulletin/ms08-067)'de tanımlanan geçici çözümleri uygulamanız önerilir.

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

-   **Windows'u Güncel Tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

-   **Microsoft Bülteni'nde listelenen geçici çözümleri uygulayın**

    Güvenlik Bülteni [MS08-067](http://technet.microsoft.com/security/bulletin/ms08-067)'de, sistemleri bu güvenlik açığına karşı korumak için uygulanabilecek geçici çözümler listelenmektedir.

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   27 Ekim 2008: Danışma belgesi yayımlandı

*Built at 2014-04-18T01:50:00Z-07:00*
