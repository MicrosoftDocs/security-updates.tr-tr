---
TOCTitle: 917021
Title: Microsoft Güvenlik Danışma Belgesi 917021
ms:assetid: 917021
ms:contentKeyID: 61235218
ms:mtpsurl: 'https://technet.microsoft.com/tr-TR/library/917021(v=Security.10)'
---

Security Advisory

Microsoft Güvenlik Danışma Belgesi 917021
=========================================

Windows XP Service Pack 2'deki Kablosuz Grup İlkesi için Wi-Fi Korumalı Erişim 2 desteğinin açıklaması
------------------------------------------------------------------------------------------------------

Yayım Tarihi: 17 Ekim 2006 Salı

Microsoft, müşterilerini Windows XP Service Pack 2'deki Kablosuz ağ Grup İlkesi ayarlarında Wi-Fi Korumalı Erişim 2 (WPA2) desteğini etkinleştiren bir güncelleştirme hakkında bilgilendirmek amacıyla bu güvenlik danışma belgesini yayımlamaktadır. Bu güncelleştirme, hizmet paketi gibi geniş çaplı bir yayın aracından önce Windows XP Service Pack 2 ile yakında çıkacak Windows Server 2003 Service Pack 2 sürümü arasında uyum sağlamak amacıyla çıkarılmıştır. Bu güncelleştirmeyle müşteriler Kablosuz ağ Grup İlkesi ayarlarını, Windows XP Service Pack 2 çalıştıran sistemlerde ve yakında çıkacak Windows Server 2003 Service Pack 2'nin hedeflediği Windows sürümlerinde WPA2'yi eşzamanlı olarak yönetecek şekilde oluşturabilirler.

Ayrıca bu güncelleştirmede yayın yapmayan ve geçici ağlar için Kablosuz istemci davranışı değişiklikleri de yer almaktadır. Bu derinlemesine savunma değişiklikleri sistemlerin, kullanıcının bağlanmak istediği ağ dışında bir ağa bağlanmasını önlemeye yardımcı olmayı hedeflemektedir.

Bu güncelleştirmeye Kablosuz ağ Grup İlkesi için WPA2 desteğinin yanı sıra bu derinlemesine savunma değişikliklerinin de eklenmesinin nedeni iki Windows sürümü arasında uyum sağlamaktır. Böylece farklı Windows sürümlerindeki kablosuz istemcilerin WPA2 ayarlarını aynı Kablosuz Grup İlkesi'ni kullanarak yönetmek mümkün olacaktır.

Bu derinlemesine savunma değişiklikleri, Kablosuz ağ Grup İlkesi ayarları için WPA2 desteğinin bir parçası olarak Windows 2003 Service Pack 2'ye de eklenecektir. Yakında çıkacak Windows 2003 Service Pack 2 hakkında daha fazla bilgi almak için [Windows Hizmet Paketi Yol Haritası](http://www.microsoft.com/windows/lifecycle/servicepacks.mspx)'na bakın. 917021 güncelleştirmesine eklenen derinlemesine savunma değişikliklerinin Windows XP için bir hizmet paketi çıkarılarak geniş çaplı bir yayın biçiminde kullanıma sunulması düşünülmektedir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Windows XP Service Pack 2'deki Kablosuz ağ Grup İlkesi ayarlarında Wi-Fi Korumalı Erişim 2 (WPA2) desteğini etkinleştiren bir güncelleştirmenin kullanıma sunulmasına ilişkin bildirim. Bu güncelleştirmenin sistemlerin, kullanıcının bağlanmak istediği ağ dışında bir ağa bağlanmasını önlemeye yardımcı olan derinlemesine savunma değişiklikleri de içerdiğinin açıklanması.

**Danışma Belgesi Durumu:** Microsoft Bilgi Bankası Makalesi ve ilişkili güncelleştirme yayımlanmıştır.

**Öneri:** Önerilen eylemleri gözden geçirin ve uygun şekilde yapılandırın.

| Başvurular                           | Kimlik                                              |
|--------------------------------------|-----------------------------------------------------|
| **Microsoft Bilgi Bankası Makalesi** | [917021](http://support.microsoft.com/kb/917021/tr) |

Bu danışma belgesinde aşağıdaki yazılım anlatılır.

|                                     |
|-------------------------------------|
| **İlgili Yazılımlar**                   |
| Microsoft Windows XP Service Pack 2 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesi, 917021 güncelleştirmesinin yakında çıkacak Windows 2003 Service Pack 2'deki Wi-Fi Korumalı Erişim 2 (WPA2) özelliğinde bulunan derinlemesine savunma değişikliklerini de içerdiğini duyurmak amacıyla yayımlanmaktadır. Bu güncelleştirme hakkında daha fazla bilgi için bkz. [Microsoft Bilgi Bankası Makalesi 917021](http://support.microsoft.com/kb/917021/tr). Yakında çıkacak Windows 2003 Service Pack 2 hakkında daha fazla bilgi için bkz. [Windows Hizmet Paketi Yol Haritası](http://www.microsoft.com/windows/lifecycle/servicepacks.mspx).

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. Bu, Windows XP Service Pack 2'deki Kablosuz ağ Grup İlkesi ayarlarında Wi-Fi Korumalı Erişim 2 (WPA2) desteğini etkinleştiren bir güncelleştirmedir. Yine bu güncelleştirmede yer alan türde derinlemesine savunma değişiklikleri normalde bir hizmet paketi biçiminde yayımlanırdı.

**Wi-Fi Korumalı Erişim 2 nedir?**  
Wi-Fi Korumalı Erişim (WPA), IEEE 802.11i standardı için onay beklenirken daha güvenli şifreleme ve veri bütünlüğü sağlamak amacıyla [Wi-Fi Alliance](http://www.wi-fialliance.org/opensection/about_overview.php) tarafından çıkarılmış bir ara standarttır. WPA 802.1X (WPA Kurumsal olarak bilinir) veya önceden paylaşılan bir anahtar (WPA Kişisel olarak bilinir) aracılığıyla kimlik doğrulamayı, Geçici Anahtar Bütünlüğü Protokolü (TKIP) olarak bilinen yeni bir şifreleme algoritmasını ve Michael olarak bilinen yeni bir bütünlük algoritmasını destekler. WPA, 802.11i belirtiminin bir alt kümesidir.

Wi-Fi Korumalı Erişim 2 (WPA2), Wi-Fi Alliance aracılığıyla kullanıma sunulan bir ürün onaylama aracıdır. WPA2, kablosuz ekipmanların IEEE 802.11i standardına uygun olduğunu onaylar. WPA2 ürün onaylama aracı resmi olarak Kabloluya Eşdeğer Gizlilik (WEP) aracının ve orijinal IEEE 802.11 standardının diğer güvenlik özelliklerinin yerini alır. WPA2 onaylamasının hedefi, WPA'yı destekleyen ürünler için henüz eklenmemiş olan, IEEE 802.11i standardının ek zorunlu güvenlik özelliklerini desteklemektir.

WPA2 hakkında daha fazla bilgi için bu [TechNet Web sayfasına](http://www.microsoft.com/technet/community/columns/cableguy/cg0505.mspx) bakın.

**Bu güncelleştirmede bulunan derinlemesine savunma geliştirmeleri nelerdir?**  
Bu güncelleştirmede bulunan derinlemesine savunma değişiklikleri sistemlerin, kullanıcının bağlanmak istediği ağ dışında bir ağa bağlanmasını önlemeye yardımcı olur. İstemcilerin yayın yapmayan ağlardaki ve Geçici ağlardaki davranış biçiminde çeşitli değişiklikler yapılmıştır. Ayrıca varsayılan “park davranışına” yönelik değişiklikler yapılmıştır. Bu değişiklikler [Microsoft Bilgi Bankası Makalesi 917021](http://support.microsoft.com/kb/917021/tr)'de daha ayrıntılı olarak ele alınmıştır.

**Bu güncelleştirmeye neden derinlemesine savunma geliştirmeleri eklenmiştir?**  
Bu güncelleştirme, Windows XP Service Pack 2 ile yakında çıkacak Windows Server 2003 Service Pack 2 sürümü arasında uyum sağlamak amacıyla çıkarılmıştır. Bu güncelleştirmeyle müşteriler Kablosuz ağ Grup İlkesi ayarlarını, Windows XP Service Pack 2 çalıştıran sistemlerde ve yakında çıkacak Windows Server 2003 Service Pack 2'nin hedeflediği Windows sürümlerinde WPA2'yi eşzamanlı olarak yönetecek şekilde oluşturabilirler. Windows Server 2003 sürümlerine ek olarak Windows XP Professional x64 Edition da bu kapsamdadır. Bu güncelleştirmede yer alan derinlemesine savunma değişiklikleri sayesinde farklı Windows sürümlerindeki kablosuz istemcilerin WPA2 ayarlarını aynı Kablosuz Grup İlkesi'ni kullanarak yönetmek mümkün olmaktadır.

Önerilen Eylemler
-----------------

<span></span>
-   **Bu danışma belgesiyle ilgili Microsoft Bilgi Bankası makalesini inceleyin**

    Bu özellik hakkında daha fazla bilgi edinmek isteyen müşterilerimiz [Microsoft Bilgi Bankası makalesi 917021](http://support.microsoft.com/kb/917021/tr)'i incelemelidir.

-   **Windows XP Service Pack 2'yi güncelleştirin**

    Windows XP Service Pack 2 kullanıcıları güncelleştirmeyi [Microsoft Bilgi Bankası Makalesi 917021](http://support.microsoft.com/kb/917021/tr) aracılığıyla yükleyebilir.

-   **Sisteminizi Güncel Tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Microsoft Update Web sitesini](http://update.microsoft.com/microsoftupdate/) ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   17 Ekim 2006: Danışma belgesi yayımlandı

*Built at 2014-04-18T01:50:00Z-07:00*
