---
TOCTitle: 912920
Title: Microsoft Güvenlik Danışma Belgesi 912920
ms:assetid: 912920
ms:contentKeyID: 61235212
ms:mtpsurl: 'https://technet.microsoft.com/tr-TR/library/912920(v=Security.10)'
---

Security Advisory

Microsoft Güvenlik Danışma Belgesi 912920
=========================================

Win32/Sober.Z@mm solucanı bulaşmış sistemler, 6 Ocak 2006 tarihinden itibaren belirli Web etki alanlarından kötü amaçlı dosyalar yükleyip çalıştırabilir
--------------------------------------------------------------------------------------------------------------------------------------------------------

Yayım Tarihi: 3 Ocak 2006 Salı

Microsoft, Win32/Sober.Z@mm adlı Sober toplu posta gönderici solucan türevini bilmektedir. Bu solucan, kullanıcıları sosyal mühendislik yoluyla e-postadaki ekli bir dosyayı veya yürütülebilir dosyayı açmaya ikna etmeye çalışır. Alıcı dosyayı ve yürütülebilir dosyayı açarsa, solucan kendisini sistemin adres defterindeki tüm kişilere gönderir. En son ve güncelleştirilmiş virüsten koruma yazılımını kullanan müşteriler Win32/Sober.Z@mm solucanının bulaşma olasılığına karşı daha az risk altındadır.

Win32/Sober.Z@mm bulaşmış sistemlerde, kötü amaçlı yazılım, 6 Ocak 2006'dan itibaren belirli Web etki alanlarından kötü amaçlı dosyaları karşıdan yükleyecek ve çalıştıracak biçimde programlanmıştır. Bundan sonraki her iki haftada bir, solucan aynı Web etki alanlarından başka kötü amaçlı dosyalar yükleyip çalıştırmaya başlayacak biçimde ayarlanmıştır.

Sober solucanının günümüzde bilinen tüm türevlerinde olduğu gibi, solucan belirli bir güvenlik açığını hedef almış gibi görünmemektedir, ancak kullanıcının virüs bulaşmış bir eki açması ilkesiyle çalışır.
Microsoft, [Kötü Amaçlı Yazılımları Temizleme Aracı](http://www.microsoft.com/security/malwareremove/default.mspx)'nın Aralık 2005 güncelleştirmesine ve [Windows Canlı Güvenlik Merkezi](http://safety.live.com/)'ne en son Sober türevlerini algılama becerisi eklemiştir.

Sober solucanının bulaştığını düşünen veya bulaşmış olup olmadığından emin olmayan müşteriler, solucanın sistemlerine bulaşmadığından emin olmak için Safety.live.com adresini ziyaret edip "Protection Scan" seçeneğini belirlemeli veya [Kötü Amaçlı Yazılımları Temizleme Aracı](http://www.microsoft.com/security/malwareremove/default.mspx)'nın [Microsoft Update](http://update.microsoft.com/microsoftupdate) ya da [Windows Update](http://go.microsoft.com/fwlink/?linkid=21130) sitesindeki en son sürümünü çalıştırmalıdır. Ayrıca, Microsoft tarafından geliştirilen Windows OneCare, Sober ve bilinen türevlerini algılama becerisi ve solucana karşı koruma sağlar.

Microsoft, 10 Ocak 2006 tarihinde Kötü Amaçlı Yazılımları Temizleme Aracı'nın Sober ve bilinen türevleri de dahil, bilinen kötü amaçlı yazılımların algılanmasına ve temizlenmesine yardımcı olan güncelleştirilmiş bir sürümünü yayımlayacaktır. Kötü amaçlı yazılımlara karşı koruma sağlamak amacıyla en son tanımları içeren Kötü Amaçlı Yazılımları Temizleme Aracı'nı dağıtma konusunda ek ayrıntılar için, bkz: [Microsoft Bilgi Bankası makalesi 891716](http://support.microsoft.com/kb/891716).

Sober hakkında daha fazla bilgi almak, bu solucandan etkilenip etkilenmediğinizi belirlemek ve solucan bulaşmışsa sisteminizin onarılmasına yardımcı olmaya yönelik yönergeler için [Microsoft Virüs Ansiklopedisi](http://www.microsoft.com/security/encyclopedia/details.aspx?name=win32/sober.z@mm)'ne bakın Microsoft Virüs Ansiklopedisi başvuruları için, "Genel Bakış" bölümüne bakın. Müşterilerimizin bilinmeyen dosya eklerini kullanırken dikkatli olmaları, Bilgisayarınızı Koruyun sitesinde açıklanan yönergeleri uygulamaları, bir güvenlik duvarı kullanmaları, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, [Bilgisayarınızı Koruyun](http://www.microsoft.com/turkiye/guvenlik/koruma.mspx) Web sitesini ziyaret ederek bu adımlar hakkında daha fazla bilgi bulabilir.

Azaltıcı Etkenler:

-   Solucanın bulaşması için müşterilerin kötü amaçlı bir e-posta ekini açması gerekir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** 6 Ocak 2006 tarihinde Win32/Sober.Z@mm solucanıyla ilgili olası etkinliğin artacağına yönelik bildirim ve bu olası tehdide karşı azaltıcı etkenlerin bulunması.

**Danışma Belgesi Durumu:** Danışma belgesi yayımlandı

**Öneri:** Önerilen eylemleri gözden geçirin ve solucanın bulaşmış olabileceği sistemleri tarayıp temizleyin.

| Başvurular                                  | Kimlik                                                                                                                                                                 |
|---------------------------------------------|------------------------------------------------------------------------------------------------------------------------------------------------------------------------|
| **Microsoft Virüs Ansiklopedisi**           | [http://www.microsoft.com/security/encyclopedia/details.aspx?Name=Win32/Sober.Z@mm](http://www.microsoft.com/security/encyclopedia/details.aspx?name=win32/sober.z@mm) |
| **Kötü Amaçlı Yazılımları Temizleme Aracı** | [Microsoft Güvenlik Web sitesi](http://www.microsoft.com/security/malwareremove/default.mspx)                                                                          |
| **Windows Canlı Güvenlik Merkezi**          | <http://safety.live.com>                                                                                                                                             |
| **Windows OneCare**                         | [http://beta.windowsonecare.com](http://beta.windowsonecare.com/)                                                                                                      |
| **Symantec**                                | [W32.Sober.X@mm](http://www.microsoft.com/desktop/~)                                                                                                                   |
| **McAfee**                                  | [W32/sober@mm!m681](http://www.microsoft.com/desktop/’)                                                                                                                |
| **Trend Micro**                             | [WORM\_SOBER.AG Açıklaması ve çözümü](http://www.microsoft.com/desktop/œ)                                                                                              |
| **CA**                                      | [Win32.Sober.W](http://www.microsoft.com/desktop/‚)                                                                                                                    |

Bu danışma belgesinde aşağıdaki yazılımlar anlatılır.

|                                                                                                           |
|-----------------------------------------------------------------------------------------------------------|
| **İlgili Yazılımlar**                                                                                         |
| Microsoft Windows 2000 Service Pack 4                                                                     |
| Microsoft Windows XP Service Pack 1                                                                       |
| Microsoft Windows XP 64-Bit Edition Service Pack 1 (Itanium)                                              |
| Microsoft Windows XP Service Pack 2                                                                       |
| Microsoft Windows XP 64-Bit Edition Sürüm 2003 (Itanium)                                                  |
| Microsoft Windows XP Professional x64 Edition                                                             |
| Microsoft Windows Server 2003                                                                             |
| Itanium tabanlı sistemler için Microsoft Windows Server 2003                                              |
| Microsoft Windows Server 2003 Service Pack 1                                                              |
| Itanium tabanlı sistemler için Microsoft Windows Server 2003 SP1                                          |
| Microsoft Windows Server 2003 x64 Edition                                                                 |
| Microsoft Windows 98, Microsoft Windows 98 İkinci Sürüm (SE) ve Microsoft Windows Millennium Edition (ME) |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Sober, Windows tabanlı bilgisayarları etkileyen ve kullanıcıların e-postadaki körü amaçlı bir dosyayı yürütmelerini veya virüslü ek içeren bir bağlantıyı tıklatmalarını gerektiren bir solucandır. Dosya eki yürütüldükten sonra, bu solucan ve türevleri kendilerini bilgisayarın adres defterindeki tüm kişilere göndermeye çalışır. Virüsten koruma yazılımlarının güncel sürümleri yüklüyse, kullanıcılar Sober ve türevlerinden zaten korunuyor olabilir.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. Bu bir güvenlik açığı değildir. Ancak, 6 Ocak 2006 tarihinde bu türevle ilgili etkinlikte beklenen artış göz önüne alındığında, bu güncelleştirme, kullanıcıların ek olarak aldıkları bir solucanı yürütmek yoluyla sistemlerine bulaştırabilecekleri konusunda ek uyarı sağlamak ve olası Sober bulaşmalarını temizlemek için alabilecek önlemler konusunda onları bilgilendirmek amacıyla yayımlanmıştır.

**Bu tehdide ne neden olmaktadır?**  
Tehdit, e-postadaki virüslü bir dosya ekinin yürütülmesi nedeniyle oluşur.

**Bu sorun yakın zamanda belirlenen WMF sorunuyla veya Microsoft Güvenlik Danışma Belgesi (912840) ile ilişkili mi?**  
Hayır. Win32/Sober.Z@mm solucanı, [Microsoft Güvenlik Danışma Belgesi'nde (912840)](http://technet.microsoft.com/security/advisory/912840) açıklandığı gibi, yakın zamanda belirlenen WMF güvenlik açığını etkilemez.

Önerilen Eylemler
-----------------

<span></span>
-   **Sober bulaşmasını denetleyin ve temizleyin.**

    Sober solucanını ve türevlerini aramak ve bulaşmış sistemlerden temizlemek için [Microsoft Windows Kötü Amaçlı Yazılımları Temizleme Aracı](http://www.microsoft.com/security/malwareremove/default.mspx)'nı, [Safety.live.com](http://safety.live.com/) sitesini veya [Windows OneCare](http://beta.windowsonecare.com/) sitesini kullanın.

-   **Hedeflenen Web sitelerine giden ağ bağlantılarını izleyin.**
-   Win32/Sober.Z@mm solucanı 6 Ocak 2006 tarihinden itibaren belirli Web etki alanlarından kötü amaçlı dosyalar yükleyip çalıştırabildiği için, yerel ağlarda virüslü bir ana bilgisayar bulunduğunu göstergesi olarak aşağıdaki Web sitelerine bağlantı girişimleri izlenmelidir.
    |                         |
    |-------------------------|
    | Hedeflenen Web siteleri |
    | people.freenet.de       |
    | scifi.pages.at          |
    | home.pages.at           |
    | free.pages.at           |
    | home.arcor.de           |

-   **Bilgisayarınızı Koruyun.**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, [Bilgisayarınızı Koruyun](http://www.microsoft.com/turkiye/guvenlik/koruma.mspx) Web sitesini ziyaret ederek bu adımlar hakkında daha fazla bilgi bulabilir.

-   Internet'te güvenliği sağlama konusunda daha fazla bilgi için, [Microsoft Güvenlik Giriş Sayfası](http://www.microsoft.com/turkiye/guvenlik/default.mspx)'nı ziyaret edin.
-   **Ekleri açarken dikkatli olun:**

    En iyi uygulama yöntemi olarak, kullanıcılar bilinen ve bilinmeyen kaynaklardan gelen istenmeyen ekleri açarken dikkatli olmalıdır.

-   **Windows'u Güncel Tutma**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update Web sitesini](http://go.microsoft.com/fwlink/?linkid=21130) ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

**Kaynaklar:**

-   Şu [Web sitesindeki](https://technet.microsoft.com/tr-TR/library///support.microsoft.com/common/survey.aspx?scid=sw%20!!%20en%20!!%201257%26amp%20!!%20showpage=1%26amp%20!!%20ws=technet%26amp%20!!%20sd=tech(v=Security.10)) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](https://technet.microsoft.com/tr-TR/library///support.microsoft.com/(v=Security.10)).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   03 Ocak 2006: Danışma belgesi yayımlandı

*Built at 2014-04-18T01:50:00Z-07:00*
