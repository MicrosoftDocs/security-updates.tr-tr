---
TOCTitle: 922437
Title: Microsoft Güvenlik Danışma Belgesi 922437
ms:assetid: 922437
ms:contentKeyID: 61235222
ms:mtpsurl: 'https://technet.microsoft.com/tr-TR/library/922437(v=Security.10)'
---

Security Advisory

Microsoft Güvenlik Danışma Belgesi 922437
=========================================

Sunucu Hizmeti'ni Etkileyen yararlanma Kodu Yayımlandı
------------------------------------------------------

Yayım Tarihi: 11 Ağustos 2006 Cuma | Güncelleştirme Tarihi: 13 Ağustos 2006 Pazar

Microsoft, güvenlik güncelleştirmesi [MS06-040](http://technet.microsoft.com/security/bulletin/ms06-040) tarafından giderilen güvenlik açığından yararlanan ve Win32/Graweg olarak bilinen bir saldırı ile ilgili olarak genel bildirimler almıştır. Microsoft’un Win32/Graweg saldırısına yönelik ilk araştırmaları, yalnızca [MS06-040](http://technet.microsoft.com/security/bulletin/ms06-040)'ta ayrıntılı olarak açıklanan güncelleştirmeyi uygulamamış olan Windows 2000 kullanıcılarının etkilendiğini doğrulamıştır. Microsoft acil durum yanıt sürecini başlatmıştır ve bu sorunu araştırmaya devam etmektedir.
İç ekiplerimizin yanı sıra Microsoft Güvenlik Yanıt Birliği ortakları da müşterilerin geniş çaplı olarak etkilenmediğini belirlemiş ve Win32/Graweb saldırısını Düşük tehdit olarak derecelendirmiştir. Şimdilik Internet genelinde kendi kendine çoğalan bir solucan olarak görünmemektedir.
Microsoft, müşterilerin [MS06-040](http://technet.microsoft.com/security/bulletin/ms06-040)'ta ayrıntılı olarak açıklanan güncelleştirmeye özellikle önem vererek Ağustos güncelleştirmelerini uygulamalarını önermeye devam etmektedir. Müşteriler Windows'un Otomatik Güncelleştirmeler özelliğini etkinleştirerek veya kuruluşlarındaki ya da küçük işletmelerindeki dağıtım altyapısını kullanarak güncelleştirmelerin yüklendiğinden emin olabilir.
Win32/Graweb solucanının bulaştığını düşünen veya bulaşmış olup olmadığından emin olmayan müşteriler [Safety.live.com](http://safety.live.com) adresini ziyaret edip "Protection Scan" seçeneğini belirlemelidir. Ayrıca, Microsoft tarafından geliştirilen [Windows Live OneCare](http://www.windowsonecare.com/), Win32/Graweb ve bilinen türevlerine karşı koruma sağlar.
Saldırıya uğramış olduklarını düşünen müşterilerimiz bölgelerindeki FBI ofislerine başvurmalı veya durumu [www.ic3.gov](http://www.ic3.gov) adresine bildirmelidir. A.B.D. dışındaki müşterilerimiz, ülkelerindeki ilgili ulusal birimlere başvurmalıdır
Sorundan etkilendiğini düşünen müşterilerimiz Ürün Destek Hizmetleri'ne başvurabilirler. Güvenlik güncelleştirmesi sorunları veya virüslerle ilgili olarak Ürün Destek Hizmetleri'ne başvurmak için Kuzey Amerika'da yaşayanlar ücretsiz PC Güvenliği hattını (1-866-PCSAFETY) arayabilir ve uluslararası müşteriler de aşağıdaki adreste bulunan yöntemlerden birini kullanabilir: <http://support.microsoft.com/security>.

Azaltıcı Etkenler:

-   [MS06-040](http://technet.microsoft.com/security/bulletin/ms06-040) güvenlik güncelleştirmesini yüklemiş olan müşteriler bu açıktan etkilenmez.
-   Güncelleştirmenin yüklenmesi önerilmekle birlikte, [MS06-040](http://technet.microsoft.com/security/bulletin/ms06-040)'ta açıklanan azaltıcı etkenleri uygulayan müşterilerimiz saldırıya maruz kalma risklerini en aza indirmiş olacaklardır.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu olası tehdide karşı koruma sağlamaya yardımcı olacak güvenlik güncelleştirmesinin kullanılabilirliği konusunda bildirim sağlama.

**Danışma Belgesi Durumu:** Bu sorun [MS06-040](http://technet.microsoft.com/security/bulletin/ms06-040) güvenlik bülteninin parçası olarak zaten giderildiği için ek bir güncelleştirme gerekmemektedir.

**Öneri:** Bu güvenlik açığından korunmanıza yardımcı olmak için [MS06-040](http://technet.microsoft.com/security/bulletin/ms06-040) güvenlik güncelleştirmesini yükleyin.

| Başvurular           | Kimlik                                                                           |
|----------------------|----------------------------------------------------------------------------------|
| **CVE Başvurusu**    | [CVE-2006-3439](http://www.cve.mitre.org/cgi-bin/cvename.cgi?name=cve-2006-3439) |
|                      |                                                                                  |
| **Güvenlik Bülteni** | [MS06-040](http://technet.microsoft.com/security/bulletin/ms06-040)              |

Bu danışma belgesinde aşağıdaki yazılım anlatılır.

|                                       |
|---------------------------------------|
| İlgili Yazılımlar                     |
| Microsoft Windows 2000 Service Pack 4 |
| Microsoft Windows XP Service Pack 1   |

Sık Sorulan Sorular
-------------------

<span></span>
**Bu danışma belgesinin kapsamı nedir?**
Microsoft, Microsoft Güvenlik Güncelleştirmesi [MS06-040](http://technet.microsoft.com/security/bulletin/ms06-040)'ta tanımlanan güvenlik açığını hedef alan yararlanma kodunun genel olarak yayımlandığını bilmektedir. Bu, “Genel Bakış” bölümünde listelenen yazılımları etkiler

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Hayır. [MS06-040](http://technet.microsoft.com/security/bulletin/ms06-040) güvenlik güncelleştirmesini yüklemiş olan müşteriler bu açıktan etkilenmez. Ek bir güncelleştirme gerekmez.

**Güvenlik açığına ne neden olmaktadır?**
Sunucu hizmetindeki denetlenmeyen bir arabellek.

**Bir saldırgan güvenlik açığından nasıl yararlanabilir?**
Saldırgan, özel olarak hazırlanmış bir ileti oluşturmak ve bu iletiyi etkilenen sisteme göndermek yoluyla bu açıktan yararlanmaya çalışabilir. Bu ileti, etkilenen sistemin kod yürütmesine neden olabilir.

**Sunucu hizmeti nedir?**
Sunucu hizmeti, RPC desteğinin yanı sıra ağ üzerinden dosya yazdırma desteği ve adlandırılmış yöneltme paylaşımı sağlar. Sunucu hizmeti, yerel kaynaklarınızın (diskler ve yazıcılar gibi) paylaşılmasına olanak tanıyarak ağdaki diğer kullanıcıların onlara erişebilmesini sağlar. Başka bilgisayarlarda ve bilgisayarınızda çalışan uygulamalar arasında RPC amacıyla kullanılan adlandırılmış yöneltme iletişimine de olanak tanır.

**Bir saldırgan bu işlevden yararlanarak neler yapabilir?**
Bu açığı başarıyla kullanan bir saldırgan, etkilenen sistemin tüm denetimini ele geçirebilir.

**Bu tehdide karşı koruma sağlayan Microsoft Güvenlik Güncelleştirmesi MS06-040'ın yüklenmesinde bilinen sorunlar var mı?**
Hayır. Microsoft, müşterilerin güncelleştirmeyi hemen yüklemesini önermeye devam etmektedir.

Önerilen Eylemler
-----------------

<span></span>
Güvenlik Bülteni [MS06-040](http://technet.microsoft.com/security/bulletin/ms06-040) ile yayımlanan güncelleştirmeyi yüklediyseniz, güvenlik açığının kanıtı olabilecek genel olarak yayımlanmış kod örneğinde tanımlanan saldırıya karşı zaten korunuyorsunuz demektir. Güncelleştirmeyi henüz yüklemediyseniz, [MS06-040](http://technet.microsoft.com/security/bulletin/ms06-040)'ta tanımlanan azaltıcı etkenleri uygulamanız önerilir.

-   **Windows'u Güncel Tutun**
-   Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Microsoft Update Web sitesini](http://update.microsoft.com/microsoftupdate) ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.
-   **Güvenlik duvarında 139 ve 445 numaralı TCP bağlantı noktalarını engelleyin**

    Bu bağlantı noktası, etkilenen protokolde bir bağlantı oluşturmak için kullanılır. Güvenlik duvarında bu bağlantı noktalarının gelen ve giden trafik için engellenmesi, güvenlik duvarının arkasındaki sistemleri bu açıktan yararlanma girişimlerinden engellemeye yardımcı olur. Diğer bağlantı noktalarını kullanabilecek saldırılardan korunmaya yardımcı olmak amacıyla, Internet'ten gelen tüm istenmeyen trafiğin engellenmesini öneririz. Bağlantı noktaları hakkında daha fazla bilgi için, şu [Web sitesini](http://go.microsoft.com/fwlink/?linkid=21312) ziyaret edin.

-   **Sistemlerde gelişmiş TCP/IP filtresi özelliğini etkinleştirin**

    İstenmeyen tüm gelen trafiği engellemek için gelişmiş TCP/IP filtresini etkinleştirebilirsiniz. TCP/IP filtresini yapılandırma hakkında daha fazla bilgi için, bkz: [Microsoft Bilgi Bankası makalesi 309798](http://support.microsoft.com/kb/309798).

-   **Etkilenen sistemlerde IPsec kullanarak etkilenen bağlantı noktalarını engelleyin**

    Ağ iletişiminin korunmasına yardımcı olması için Internet Protokolü güvenliği (IPsec) kullanın. IPsec ve filtre uygulama hakkında ayrıntılı bilgi, [Microsoft Bilgi Bankası makalesi 313190](http://support.microsoft.com/kb/313190) ve [Microsoft Bilgi Bankası makalesi 813878](http://support.microsoft.com/kb/813878)'de bulunabilir.

-   **Bilgisayarınızı Koruyun**

    Müşterilerin Bilgisayarınızı Koruyun sitesinde açıklanan yönergeleri uygulayarak bir güvenlik duvarı kullanmaları, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun Web sitesini](http://www.microsoft.com/turkiye/guvenlik/koruma.mspx) ziyaret ederek bulabilir.

-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Giriş Sayfası](http://www.microsoft.com/security)'nı ziyaret edebilir.
-   Saldırıya uğramış olduklarını düşünen müşterilerimiz bölgelerindeki FBI ofislerine başvurmalı veya şikayetlerini [Internet Sahteciliği Şikayet Merkezi Web sitesine](http://www.ifccfbi.gov/index.asp) göndermelidir. ABD dışındaki müşterilerimiz, ülkelerindeki ilgili ulusal yasal birimlere başvurmalıdır.
    Tüm müşterilerimiz, sistemlerinin güvenlik açıklarından yararlanma girişimlerine karşı korunmasına yardımcı olmak için Microsoft'un yayımladığı en son güvenlik güncelleştirmelerini uygulamalıdır. Otomatik Güncelleştirmeler'i etkinleştiren müşteriler tüm Windows güncelleştirmelerini otomatik olarak alır. Güvenlik güncelleştirmeleri hakkında daha fazla bilgi için [Microsoft Güvenlik Web sitesini](http://www.microsoft.com/security) ziyaret edin.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   11 Ağustos 2006: Danışma belgesi yayımlandı.
-   13 Ağustos 2006: Danışma belgesi, Win32/Graweg ile ilişkili etkinliği ayrıntılı olarak bildirecek şekilde güncelleştirildi.

*Built at 2014-04-18T01:50:00Z-07:00*
