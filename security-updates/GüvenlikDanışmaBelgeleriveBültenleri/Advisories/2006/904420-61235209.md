---
TOCTitle: 904420
Title: Microsoft Güvenlik Danışma Belgesi 904420
ms:assetid: 904420
ms:contentKeyID: 61235209
ms:mtpsurl: 'https://technet.microsoft.com/tr-TR/library/904420(v=Security.10)'
---

Security Advisory

Microsoft Güvenlik Danışma Belgesi 904420
=========================================

Win32/Mywife.E@mm
-----------------

Yayım Tarihi: 30 Ocak 2006 Pazartesi | Güncelleştirme Tarihi: 1 Şubat 2006 Çarşamba

Microsoft, Mywife adlı dosyayı toplu posta olarak gönderen kötü amaçlı yazılımın Win32/Mywife.E@mm türevi konusunda müşterilerini bilgilendirmek istemektedir. Toplu posta gönderen kötü amaçlı yazılım, kullanıcıları sosyal mühendislik yoluyla bir e-posta iletisindeki ekli dosyayı açmaya ikna etmeye çalışır. Alıcı dosyayı açarsa, kötü amaçlı yazılım kendisini sistemin adres defterindeki tüm kişilere gönderir. Kötü amaçlı yazılım, yönetici parolaları boş olan sistemlerde yazılabilir ağ paylaşımlarına da yayılabilir.

Windows XP Service Pack 1, Windows XP Service Pack 2, Windows Server 2003 veya Windows Server 2003 Service Pack 1 kullanan müşteriler, bu kötü amaçlı yazılımdan daha az etkilenebilir; hesap parolası boşsa, hesap bir ağ kimlik bilgisi olarak geçerli değildir. Fiziksel güvenliğin garanti edilebildiği, hesabın ağ genelinde kullanılmasının gerekmediği ve Windows XP veya Windows Server 2003 kullanılan bir ortamda, zayıf parola yerine boş parola kullanmak daha iyidir. Varsayılan olarak, boş parolalar yalnızca Windows XP ve Windows Server 2003'te yerel olarak kullanılabilir.

En son ve güncelleştirilmiş virüsten koruma yazılımını kullanan müşteriler Win32/Mywife.E@mm adlı kötü amaçlı yazılımının bulaşma olasılığına karşı daha az risk altındadır. Müşteriler bu durumu virüsten koruma yazılımı satıcılarına doğrulatmalıdır. Virüsten koruma yazılımı satıcıları, bu kötü amaçlı yazılıma farklı adlar vermiştir; ancak Common Malware Enumeration (CME) adlı grup ID CME-24 adını kullanmaktadır.

Win32/Mywife@E.mm bulaşan sistemlerde, kötü amaçlı yazılım, her ayın üçüncü günü birkaç genel belge biçimine sahip dosyayı kalıcı olarak bozmayı hedeflemektedir. 3 Şubat 2006, bu kötü amaçlı yazılımın belirli belge biçimlerindeki dosyaları ilk kez kalıcı olarak bozmasının beklendiği tarihtir. Kötü amaçlı yazılım ayrıca bilgisayar güvenliği ile ilgili belirli uygulamaların dosyalarını ve kayıt defteri anahtarlarını değiştirir veya siler. Böylece, bu uygulamaların Windows başlatıldığında çalışması engellenir. Daha fazla bilgi için, bkz: [Microsoft Virüs Ansiklopedisi](http://www.microsoft.com/security/encyclopedia/details.aspx?name=win32/mywife.e@mm).

Mywife adlı kötü amaçlı yazılımın günümüzde bilinen tüm türevlerinde olduğu gibi, bu türev de belirli bir güvenlik açığını hedef almış gibi görünmemektedir, ancak kullanıcının virüs bulaşmış bir dosya ekini açması ilkesiyle çalışır. Kötü amaçlı yazılım ayrıca ağı tarayarak bağlanabileceği ve bulaşabileceği sistemleri arar. Bunu, kullanıcının bağlamında yapar. Bu sistemlerden birine bağlanmayı başaramazsa, "Administrator" (Yönetici) kullanıcı adı ve bir boş parola ile oturum açmayı dener.

Mywife adlı kötü amaçlı yazılımın bulaştığını düşünen veya bulaşmış olup olmadığından emin olmayan müşteriler, virüsten koruma yazılımı satıcılarına başvurmalıdır. Alternatif olarak, [Windows Live Güvenlik Merkezi Beta](http://safety.live.com/) Web sitesi, sistemlere virüs bulaşmadığından emin olmak için “Protection Scan” (Koruma Taraması) seçeneğini sunar. Ayrıca İngilizce sistemler için kullanılabilen [Windows OneCare Live Beta](http://www.windowsonecare.com/) sitesi, Mywife adlı kötü amaçlı yazılımı ve bilinen türevlerini algılama becerisi ve kötü amaçlı yazılıma karşı koruma sağlar.

Mywife adlı kötü amaçlı yazılım hakkında daha fazla bilgi almak, bu yazılımdan etkilenip etkilenmediğinizi belirlemek ve kötü amaçlı yazılım bulaşmışsa sisteminizin onarılmasına yardımcı olmaya yönelik yönergeler için [Microsoft Virüs Ansiklopedisi](http://www.microsoft.com/security/encyclopedia/details.aspx?name=win32/mywife.e@mm)'ne bakın Microsoft Virüs Ansiklopedisi başvuruları için, "Genel Bakış" bölümüne bakın. Müşterilerimizin bilinmeyen dosya eklerini kullanırken dikkatli olmaları, Bilgisayarınızı Koruyun sitesinde açıklanan yönergeleri uygulamaları, bir güvenlik duvarı kullanmaları, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, [Bilgisayarınızı Koruyun](http://www.microsoft.com/athome/security/protect/windowsxpsp2/default.mspx) Web sitesini ziyaret ederek bu adımlar hakkında daha fazla bilgi bulabilir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Microsoft Windows çalıştıran sistemleri hedef alan Win32/Mywife.E@mm adlı kötü amaçlı yazılım konusunda müşterileri bilgilendirmek için.

**Danışma Belgesi Durumu:** Danışma belgesi yayımlandı

**Öneriler:** Önerilen eylemleri gözden geçirin ve kötü amaçlı yazılımın bulaşmış olabileceği sistemleri tarayıp temizleyin.

| Başvurular                        | Kimlik                                                                                                  |
|-----------------------------------|---------------------------------------------------------------------------------------------------------|
| **Microsoft Virüs Ansiklopedisi** | [Win32/Mywife.E@mm](http://www.microsoft.com/security/encyclopedia/details.aspx?name=win32/mywife.e@mm) |
| **Windows OneCare**               | <http://www.windowsonecare.com/>                                                                      |
| **Windows Live Güvenlik Merkezi** | <http://safety.live.com/>                                                                             |
| **CME Başvurusu**                 | [CME-24](http://cme.mitre.org/data/list.html)                                                           |

Bu danışma belgesinde aşağıdaki yazılımlar anlatılır.

|                                                                                                           |
|-----------------------------------------------------------------------------------------------------------|
| İlgili Yazılımlar                                                                                         |
| Microsoft Windows 2000 Service Pack 4                                                                     |
| Microsoft Windows XP Service Pack 1                                                                       |
| Microsoft Windows XP Service Pack 2                                                                       |
| Microsoft Windows XP Professional x64 Edition                                                             |
| Microsoft Windows Server 2003                                                                             |
| Itanium tabanlı sistemler için Microsoft Windows Server 2003                                              |
| Microsoft Windows Server 2003 Service Pack 1                                                              |
| Itanium tabanlı sistemler için Microsoft Windows Server 2003 SP1                                          |
| Microsoft Windows Server 2003 x64 Edition                                                                 |
| Microsoft Windows 98, Microsoft Windows 98 İkinci Sürüm (SE) ve Microsoft Windows Millennium Edition (ME) |

Sık Sorulan Sorular
-------------------

<span></span>
**Bu danışma belgesinin kapsamı nedir?**
Müşterileri, Windows tabanlı bilgisayarları etkileyen Mywife adlı kötü amaçlı yazılım konusunda bilgilendirmek ve olası bulaşmaları engellemek veya temizlemek için gerçekleştirebilecekleri adımları açıklamak.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Hayır. Bu bir güvenlik açığı değildir. Bu danışma belgesi, Mywife adlı kötü amaçlı yazılımın bulaşmış olabileceği kullanıcılar için ek bilgi sağlamak amacıyla yayımlanmıştır.

**Olası zararları nelerdir?**

3 Şubat Cuma gününden başlayarak, her ayın üçüncü günü, kötü amaçlı yazılımın bu türevi belirli dosya adı uzantıları olan dosyaların içeriğini sıfırlar. Sabit diskte aşağıdaki dosya adı uzantıları olan dosyaları arar ve içeriklerini "DATA Error \[47 0F 94 93 F4 K5\]" olarak değiştirir:

-   .doc
-   .xls
-   .mdb
-   .mde
-   .ppt
-   .pps
-   .zip
-   .rar
-   .pdf
-   .psd
-   .dmp

Daha fazla bilgi için, bkz: [Microsoft Virüs Ansiklopedisi](http://www.microsoft.com/security/encyclopedia/details.aspx?name=win32/mywife.e@mm).

**Bazı kaynaklar, milyonlarca bilgisayara bulaşmış olduğunu göstermektedir. Microsoft bu bulaşma düzeyine karşılık ne yapmaktadır?**

İncelemelerimiz sonunda, Web sayacının kasıtlı olarak değiştirildiği belirlenmiştir. Web sayacının başvurduğu veriler, bulaşma oranını veya virüs bulaşmış toplam bilgisayar sayısını doğru göstermemektedir. Bunun yerine, müşteriler üzerindeki etkisinin belirlenmesine yardımcı olmak için endüstri ortaklarımızı ve şirket içi verilerimizi kullanıyoruz. Bu bilgiler, saldırının çok daha kısıtlı olduğunu ve bu aşamada milyonlarca bilgisayarın hedeflenmediğini göstermektedir.

**Virüsten koruma yazılımım bu kötü amaçlı yazılımdan yararlanma girişimlerine karşı koruma sağlar mı?**
[Virus Information Alliance](http://www.microsoft.com/technet/security/alerts/info/via.mspx) (Virüs Bilgileri Birliği) kuruluşunun aşağıdaki üyeleri, virüsten koruma yazılımlarının Mywife adlı kötü amaçlı yazılımdan yararlanılmasına karşı koruma sağladığını bildirmiştir.

|                                                                                                |
|------------------------------------------------------------------------------------------------|
| [Aladdin](http://www.aladdin.com/home/csrt/valerts2.asp?virus_no=22035http://www.aladdin.com/) |
| [Computer Associates](http://www3.ca.com/securityadvisor/virusinfo/virus.aspx?id=40223)        |
| [F-Secure](http://www.f-secure.com/v-descs/nyxem_e.shtml)                                      |
| [Kaspersky](http://www.viruslist.com/en/viruses/encyclopedia?virusid=109064)                   |
| [McAfee](http://vil.nai.com/vil/content/v_138065.htm)                                          |
| [Norman](http://www.norman.com/virus/virus_descriptions/28031/)                                |
| [Panda](http://www.pandasoftware.com/virus_info/encyclopedia/overview.aspx?idvirus=51917)      |
| [Symantec](http://securityresponse.symantec.com/avcenter/venc/data/w32.blackmal.e@mm.html)     |
| [Trend Micro](http://www.trendmicro.com/vinfo/virusencyclo/default5.asp?vname=worm_grew.a)     |
| [ESET](http://www.eset.com/)                                                                   |
| [Sophos](http://www.sophos.com/virusinfo/analyses/w32nyxemd.html)                              |

Önerilen Eylemler
-----------------

<span></span>
-   **Güncel bir virüsten koruma yazılımı kullanın**

    Çoğu virüsten koruma yazılımı, bilinen kötü amaçlı yazılımları algılayabilir ve bulaşmasını engelleyebilir. Bulaşmaya karşı korunmak için, her zaman en son imza dosyalarıyla otomatik olarak güncelleştirilen bir virüsten koruma yazılımı çalıştırmalısınız. Yüklü bir virüsten koruma yazılımınız yoksa, aşağıda belirtilen şirketlerden edinebilirsiniz. Daha fazla bilgi için aşağıdaki Web sitesini ziyaret edin: <http://www.microsoft.com/athome/security/downloads/default.mspx>

-   **Bilinmeyen ekler konusunda dikkatli olun**

    Göndereni tanıyor olsanız da, bilinmeyen e-posta eklerini açarken dikkatli olun. İletinin geçerli ve ekin güvenli olduğunu gönderen ile doğrulayamıyorsanız iletiyi hemen silin. Ardından, güncel bir virüsten koruma yazılımını çalıştırarak bilgisayarınızı virüslere karşı denetleyin.

-   **Güçlü parolalar kullanın**

    Administrator hesabı da dahil, tüm ayrıcalıklı kullanıcı hesaplarında güçlü parolalar kullanmak, bu kötü amaçlı yazılımın ağ paylaşımları üzerinden yayılma girişimlerinin engellenmesine yardımcı olur.

    **Not** Fiziksel güvenliğin garanti edilebildiği, hesabın ağ genelinde kullanılmasının gerekmediği ve Windows XP veya Windows Server 2003 kullanılan bir ortamda, zayıf parola yerine boş parola kullanmak daha iyidir. Varsayılan olarak, boş parolalar yalnızca Windows XP Service Pack 1, Windows XP Service Pack 2, Windows Server 2003 ve Windows Server 2003 Service Pack 1'de yerel olarak kullanılabilir. Hesap parolası boşsa, hesap bir ağ kimlik bilgisi olarak geçerli değildir. Daha fazla bilgi için [ürün belgelerine](http://www.microsoft.com/technet/prodtechnol/winxppro/evaluate/xpsec.mspx) bakın

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarı kullanmaları, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, [Bilgisayarınızı Koruyun](http://www.microsoft.com/turkiye/guvenlik/koruma.mspx) Web sitesini ziyaret ederek bu adımlar hakkında daha fazla bilgi bulabilir.

-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Giriş Sayfası](http://www.microsoft.com/security)'nı ziyaret edebilir.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   30 Ocak 2006: Danışma belgesi yayımlandı
-   1 Şubat 2006: Windows XP Service Pack 1, Windows XP Service Pack 2, Windows Server 2003 ve Windows Server 2003 Service Pack 1'de boş parola kısıtlaması işlevselliği hakkında bilgi eklendi. Virus Information Alliance (Virüs Bilgileri Birliği) kuruluşunun üyesi olan Sophos için bağlantı eklendi.

*Built at 2014-04-18T01:50:00Z-07:00*
