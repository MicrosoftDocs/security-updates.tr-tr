---
TOCTitle: 921365
Title: Microsoft Güvenlik Danışma Belgesi 921365
ms:assetid: 921365
ms:contentKeyID: 61235221
ms:mtpsurl: 'https://technet.microsoft.com/tr-TR/library/921365(v=Security.10)'
---

Security Advisory

Microsoft Güvenlik Danışma Belgesi 921365
=========================================

Excel'deki Güvenlik Açığı Uzaktan Kod Yürütülmesine İzin Verebilir
------------------------------------------------------------------

Yayım Tarihi: 19 Haziran 2006 Pazartesi | Güncelleştirme Tarihi: 21 Haziran 2006 Çarşamba

Microsoft, Microsoft Excel 2003, Excel Görüntüleyicisi 2003, Excel 2002, Excel 2000, Mac için Microsoft Excel 2004 ve Mac için Microsoft Excel v. X'teki bir güvenlik açığı kullanılarak gerçekleştirilen sınırlı “sıfır günü” saldırıları hakkında genel olarak bildirilen raporları araştırmaktadır. Bu saldırının gerçekleştirilebilmesi için, bir kullanıcının ilk olarak bir e-postaya eklenen veya bir saldırgan tarafından sağlanan kötü amaçlı bir Excel dosyasını açması gerekir.

En iyi uygulama yöntemi olarak, kullanıcılar bilinen ve bilinmeyen kaynaklardan gelen istenmeyen ekleri açarken dikkatli olmalıdır. Microsoft, bu güvenlik açığından yararlanma girişimlerinde bulunan kötü amaçlı yazılımların temizlenmesine yönelik güncel algılamayı bugün [Windows Live Güvenlik Merkezi](http://safety.live.com/)'ne ekledi.

Microsoft bu bilgileri Microsoft Güvenlik Yanıt Birliği ortaklarıyla paylaşarak, algılama araçlarının saldırıları algılayacak ve engelleyecek biçimde güncel olmasını da sağlar.

ABD ve Kanada'da yaşayan ve etkilenmiş olabileceğini düşünen müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.

Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.

Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya döngü dışında bir güvenlik güncelleştirmesi sağlayabiliriz.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Müşterilerimize genel olarak duyurulmuş güvenlik açığı konusunda ilk bildirimi sağlamak. Daha fazla bilgi için, güvenlik danışma belgesinin “Geçici Çözümler ve Azaltıcı Etkenler” ve “Önerilen Eylemler” bölümlerine bakın.

**Danışma Belgesi Durumu:** Sorun Onaylandı; Güvenlik Güncelleştirmesi Planlandı.

**Öneri:** Güvenilmeyen kaynaklardan gelen veya güvenilen kaynaklardan beklemediğiniz halde gelen Microsoft Excel dosyalarını açmayın ve kaydetmeyin. Kullanıcı bir dosyayı açtığında bu güvenlik açığından yararlanılabilir.

| Başvurular        | Kimlik        |
|-------------------|---------------|
| **CVE Başvurusu** | CVE-2006-3059 |

Bu danışma belgesinde aşağıdaki yazılım anlatılır.

|                                      |
|--------------------------------------|
| İlgili Yazılımlar                    |
| Microsoft Excel 2003                 |
| Microsoft Excel Görüntüleyicisi 2003 |
| Microsoft Excel 2002                 |
| Microsoft Excel 2000                 |
| Microsoft Excel 2004 for Mac         |
| Mac için Microsoft Excel v. X        |

Sık Sorulan Sorular
-------------------

<span></span>
**Bu danışma belgesinin kapsamı nedir?**
Microsoft, bir Microsoft Office bileşeni olan Microsoft Excel'i etkileyen yeni bir güvenlik açığı raporundan haberdardır. Bu güvenlik açığı, “Genel Bakış” bölümünde listelenen yazılımları etkiler.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Microsoft, bu güvenlik açığını gideren bir Microsoft Excel güvenlik güncelleştirmesi geliştirmeyi tamamlamak üzeredir.

**Güvenlik açığına ne neden olmaktadır?**
Microsoft Excel'de hatalı bellek doğrulaması bulunmaktadır.

**Bir saldırgan güvenlik açığından nasıl yararlanabilir?**
Web tabanlı saldırı senaryosunda, saldırganın, bu açıktan yararlanma girişimi için kullanılan Excel dosyasını içeren bir Web sitesini barındırması gerekir. Bir saldırganın bir kullanıcıyı kötü amaçlı bir Web sitesini ziyaret etmeye zorlama yolu yoktur. Bunun yerine, saldırganın kullanıcıları kendi Web sitesine götüren bir bağlantıyı tıklatmalarını sağlayarak onları bu siteye çekmesi gerekmektedir.
E-posta tabanlı saldırı senaryosunda, saldırgan kullanıcıya özel olarak hazırlanmış bir dosya göndererek ve bu dosyayı açmaya ikna ederek güvenlik açığından yararlanabilir.

**Microsoft Office Excel'in hangi sürümleri bu danışma belgesiyle ilişkilidir?**
Bu danışma belgesi Microsoft Excel 2003, Excel Görüntüleyicisi 2003, Excel 2002, Excel 2000, Mac için Microsoft Excel 2004 ve Mac için Microsoft Excel v. X'e yöneliktir.

Microsoft Excel'de Uzaktan Kod Yürütme Güvenlik Açığı için Azaltıcı Etkenler:
-----------------------------------------------------------------------------

<span></span>
-   Bu güvenlik açığından başarıyla yararlanan bir saldırgan, yerel kullanıcı ile aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.
-   Excel 2002 ve Excel 2003'te, güvenlik açığından e-posta yoluyla otomatik olarak yararlanılamaz. Saldırının başarılı olması için, kullanıcının e-posta iletisinde gönderilen ek için yararlanma girişimi öncesinde görüntülenen **Aç**, **Kaydet** veya **İptal** istemini onaylaması gerekir.
-   Bu güvenlik açığından Web tabanlı bir saldırı aracılığıyla otomatik olarak yararlanılamaz. Saldırganın, bu açıktan yararlanmak için kullanılan Office dosyasının bulunduğu bir Web sitesini barındırması gerekecektir. Bir saldırganın bir kullanıcıyı kötü amaçlı bir Web sitesini ziyaret etmeye zorlama yolu yoktur. Bunun yerine, saldırganın kullanıcıları kendi Web sitesine götüren bir bağlantıyı tıklatmalarını sağlayarak onları bu siteye çekmesi gerekmektedir.

**Not** Excel 2000 bir belgeyi açmadan önce kullanıcıya **Aç**, **Kaydet** veya **İptal** istemleri görüntülemez.

Microsoft Excel'de Uzaktan Kod Yürütme Güvenlik Açığı için Geçici Çözümler:
---------------------------------------------------------------------------

<span></span>
Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

#### Excel 2003'te, Excel Resiliency kayıt defteri anahtarının Erişim Denetim Listesi'ni (ACL) değiştirerek Excel Onarma modunu engelleyin

Bu güvenlik açığından, Excel onarma moduna girdiğinde yararlanılabilir. Excel'in onarma moduna girmesini engellemek, Excel 2003'te güvenlik açığından yararlanılmasını engelleyebilir. Excel'in onarma moduna girmesini engellemek için, kayıt defteri düzenleyicisini veya Grup İlkesi'ni kullanarak Erişim Denetim Listesi (ACL) ayarlarını değiştirmek yoluyla, tüm kullanıcı hesaplarının kayıt defteri anahtarına erişimini kaldırın. Bunu el ile yapmak için şu adımları izleyin:

**Not** Kayıt Defteri Düzenleyicisi'nin yanlış kullanılması, işletim sisteminizi yeniden yüklemenizi gerektirebilecek ciddi sorunlara neden olabilir. Microsoft, Kayıt Defteri Düzenleyicisi'nin yanlış kullanılmasından kaynaklanan sorunların çözülebileceğini garanti etmemektedir. Kayıt Defteri Düzenleyicisi'ni kullanmak kendi sorumluluğunuzdadır. Kayıt defterini düzenlemeyle ilgili bilgi için, Kayıt Defteri Düzenleyicisi'ndeki (Regedit.exe) "Anahtarları ve Değerleri Değiştirme" veya Regedt32.exe dosyasındaki "Kayıt Defterine Bilgi Ekleme ve Bilgileri Silme" ve "Kayıt Defteri Verilerini Düzenleme" adlı Yardım konularına bakın.

**Not** Düzenlemeden önce kayıt defterini yedeklemeniz önerilir.

**Windows 2000 için**

**Not** İletişim kutusunda listelenen izinleri daha sonra özgün değerlerine geri yükleyebilmeniz için not alın

1.  **Başlat**'ı tıklatın, **Çalıştır**'ı tıklatın, **regedt32** yazın ve **Tamam**'ı tıklatın.
2.  Sırasıyla **HKEY\_CURRENT\_USER**, **Software**, **Microsoft**, **Office**, **11.0** ve sonra da **Excel**'i genişletin, ardından **Resiliency**'yi tıklatın. Anahtar yoksa, anahtarı oluşturun.
3.  Anahtarı vurgulayın, sonra da **Güvenlik**'i ve ardından **İzinler**'i tıklatın.
4.  **Üst öğeden devralınabilen izinlerin bu nesneye yayılmasına izin ver** onay kutusunu tıklatıp temizleyin. **Kopyala**, **Kaldır** veya **İptal**'i tıklatmanız istenir. **Kaldır**'ı ve sonra da **Tamam**'ı tıklatın.
5.  Bu kayıt defteri anahtarına hiç kimsenin erişemeyeceğini bildiren bir ileti alırsınız. İstendiğinde, **Evet**'i tıklatın.

**Windows XP Service Pack 1 veya sonraki işletim sistemleri için**

**Not** İletişim kutusunda listelenen izinleri daha sonra özgün değerlerine geri yükleyebilmeniz için not alın.

1.  **Başlat**'ı ve sonra **Çalıştır**'ı tıklatın, "**regedit**" (tırnak işaretleri olmadan) yazın ve **Tamam**'ı tıklatın.
2.  Sırasıyla **HKEY\_CURRENT\_USER**, **Software**, **Microsoft**, **Office**, **11,0** ve sonra da **Excel**'i genişletin, ardından **Resiliency**'yi tıklatın. Anahtar yoksa, anahtarı oluşturun.
3.  **Düzen**'i ve ardından **İzinler**'i tıklatın.
4.  **Gelişmiş**'i tıklatın.
5.  **Alt nesnelere uygulanan izin girdilerini ana öğeden devral. Bu girdileri burada tanımlandığı gibi kullan** onay kutusunu tıklatıp temizleyin. **Kopyala**, **Kaldır** veya **İptal**'i tıklatmanız istenir. **Kaldır**'ı ve sonra da **Tamam**'ı tıklatın.
6.  Bu kayıt defteri anahtarına hiç kimsenin erişemeyeceğini bildiren bir ileti alırsınız. **Evet**'i tıklatın ve sonra da **Tamam**'ı tıklatarak bu kayıt defteri anahtarının **İzinler** iletişim kutusunu kapatın.

**Geçici Çözümün Etkisi:** Excel'deki belge kurtarma modu bozuk Excel belgelerinin açılmasına yardımcı olur. Bu geçici çözüm uygulandıktan sonra, Excel bozuk Excel belgelerini kurtarmaya çalışmaz ve hatalı biçimlendirilmiş bir Excel belgesi açılırken kurtarılamayabilir. Hatalı biçimlendirilmiş bir Excel belgesi açıldıktan sonra Excel kararsız hale gelirse, Görev Yöneticisi yardımıyla tüm Excel işlemlerini kapatın ve Excel'i yeniden başlatın.

#### Excel belgelerinin bir şirket ağına doğrudan girmesini engellemek için, E-posta ağ geçidinde tüm Excel dosya türlerini engelleyin.

**Not** Bu yöntem, Web tabanlı saldırı da dahil diğer saldırı vektörlerine karşı koruma sağlamaz.

Aşağıdaki dosya türleri, bu güvenlik açığından yararlanabilen Excel dosya türleridir ve ağ çevrebiriminde engellenmeleri gerekir:

**xls, xlt, xla, xlm, xlc, xlw, uxdc, csv, iqy, dqy, rqy, oqy, xll, xlb, slk, dif, xlk, xld, xlshtml, xlthtml, xlv**

#### Excel belgelerini Excel uygulamasıyla ilişkilendiren kayıt defteri anahtarlarını kaldırarak, Excel belgelerinin Outlook'tan ek olarak, Web sitelerinden ve doğrudan dosya sisteminden açılmasını engelleyin.

Excel belgeleri e-posta ekleri olarak açıldığında, Excel belgeleri yüklemeye çalışan Web siteleri ziyaret edildiğinde ve dosya sisteminde veya dosya paylaşımlarında belge çift tıklatıldığında otomatik olarak Excel'de açılabilir. Aşağıdaki kayıt defteri anahtarını kaldırmak, Excel belgelerinin doğrudan Excel'de yüklenmesini önleyerek bu saldırı vektörlerini engeller. Bu anahtarları kaldırmak için aşağıdaki adımları izleyin:

**Not** Güvenlik açığı Excel Görüntüleyicisi 2003, Excel 2002 ve Excel 2000'de bulunmakla birlikte, geçerli yararlanma girişimleri bu uygulamaları etkilememiştir.

**Not** Kayıt Defteri Düzenleyicisi'nin yanlış kullanılması, işletim sisteminizi yeniden yüklemenizi gerektirebilecek ciddi sorunlara neden olabilir. Microsoft, Kayıt Defteri Düzenleyicisi'nin yanlış kullanılmasından kaynaklanan sorunların çözülebileceğini garanti etmemektedir. Kayıt Defteri Düzenleyicisi'ni kullanmak kendi sorumluluğunuzdadır. Kayıt defterini düzenlemeyle ilgili bilgi için, Kayıt Defteri Düzenleyicisi'ndeki (Regedit.exe) "Anahtarları ve Değerleri Değiştirme" veya Regedt32.exe dosyasındaki "Kayıt Defterine Bilgi Ekleme ve Bilgileri Silme" ve "Kayıt Defteri Verilerini Düzenleme" adlı Yardım konularına bakın
.

1.  **Windows 2000 için**
    **Başlat**'ı tıklatın, **Çalıştır**'ı tıklatın, "**regedt32**" (tırnak işaretleri olmadan) yazın ve **Tamam**'ı tıklatın.

    **Windows XP Service Pack 1 veya sonraki işletim sistemleri için**
    **Başlat**'ı ve sonra **Çalıştır**'ı tıklatın, "**regedit**" (tırnak işaretleri olmadan) yazın ve **Tamam**'ı tıklatın.

2.  Aşağıdaki listede yer alan her bir kayıt defteri anahtarını vurgulayın
3.  Her anahtarı sağ tıklatın, **Sil**'i tıklatın ve sonra da silkme işlemini onaylamak üzere **Evet**'i tıklatın.

    **Not**: Yüklemenize bağlı olarak, aşağıdaki anahtarlardan bazıları bulunmayabilir.

    **Not** Silinmiş anahtarları daha sonra geri yüklemek için, aşağıdaki kayıt defteri anahtarlarının her birini yedeklemeniz önerilir.

    **HKEY\_CLASSES\_ROOT\\Excel.Addin\\shell**
    **HKEY\_CLASSES\_ROOT\\Excel.Backup\\shell**
    **HKEY\_CLASSES\_ROOT\\Excel.Chart\\shell**
    **HKEY\_CLASSES\_ROOT\\Excel.Chart.8\\shell**
    **HKEY\_CLASSES\_ROOT\\Excel.CSV\\shell**
    **HKEY\_CLASSES\_ROOT\\Excel.DIF\\shell**
    **HKEY\_CLASSES\_ROOT\\Excel.Macrosheet\\shell**
    **HKEY\_CLASSES\_ROOT\\Excel.Sheet.8\\shell**
    **HKEY\_CLASSES\_ROOT\\Excel.SLK\\shell**
    **HKEY\_CLASSES\_ROOT\\Excel.Template\\shell**
    **HKEY\_CLASSES\_ROOT\\Excel.Workspace\\shell**
    **HKEY\_CLASSES\_ROOT\\Excel.XLL\\shell**
    **HKEY\_CLASSES\_ROOT\\Excelhtmlfile\\shell**
    **HKEY\_CLASSES\_ROOT\\Excelhtmltemplate\\shell**
    **HKEY\_CLASSES\_ROOT\\.xls**
    **HKEY\_CLASSES\_ROOT\\.xlt**
    **HKEY\_CLASSES\_ROOT\\.xla**
    **HKEY\_CLASSES\_ROOT\\.xlm**
    **HKEY\_CLASSES\_ROOT\\.xlc**
    **HKEY\_CLASSES\_ROOT\\.xlw**
    **HKEY\_CLASSES\_ROOT\\.uxdc**
    **HKEY\_CLASSES\_ROOT\\.csv**
    **HKEY\_CLASSES\_ROOT\\.iqy**
    **HKEY\_CLASSES\_ROOT\\.dqy**
    **HKEY\_CLASSES\_ROOT\\.rqy**
    **HKEY\_CLASSES\_ROOT\\.oqy**
    **HKEY\_CLASSES\_ROOT\\.xll**
    **HKEY\_CLASSES\_ROOT\\.xlb**
    **HKEY\_CLASSES\_ROOT\\.slk**
    **HKEY\_CLASSES\_ROOT\\.dif**
    **HKEY\_CLASSES\_ROOT\\.xlk**
    **HKEY\_CLASSES\_ROOT\\.xld**
    **HKEY\_CLASSES\_ROOT\\.xlshtml**
    **HKEY\_CLASSES\_ROOT\\.xlthtml**
    **HKEY\_CLASSES\_ROOT\\.xlv**
    **HKEY\_CLASSES\_ROOT\\ExcelViewer.Chart.8\\shell**
    **HKEY\_CLASSES\_ROOT\\ExcelViewer.Macrosheet\\shell**
    **HKEY\_CLASSES\_ROOT\\ExcelViewer.Sheet.8\\shell**
    **HKEY\_CLASSES\_ROOT\\ExcelViewer.Template\\shell**
    **HKEY\_CLASSES\_ROOT\\ExcelViewer.Workspace\\shell**

    **Geçici Çözümün Etkisi:** Excel belgeleri bundan sonra Excel uygulamasının dışında açılmaz. Excel belgelerini görüntülemek için, Excel uygulamasını açın ve belgeyi doğrudan **Dosya** menüsünde **Aç**'ı kullanarak yükleyin.

#### Güvenilir olmayan kaynaklardan aldığınız Microsoft Excel dosyalarını açmayın veya kaydetmeyin.

Kullanıcı özel hazırlanmış bir Excel dosyasını açtığında bu güvenlik açığından yararlanılabilir. Güvenilir kaynaklardan alınan Excel dosyaları veya güvenilir olduğu bilinen Excel dosyaları kullanılmaya devam edilebilir.

Önerilen Eylemler
-----------------

<span></span>
-   **Bilgisayarınızı Koruyun**

    Müşterilerimize Bilgisayarınızı Koruyun sitesinde açıklanan yönergeleri uygulayarak bir güvenlik duvarı kullanmalarını, yazılım güncelleştirmelerini edinmelerini ve virüsten koruma yazılımı yüklemelerini öneriyoruz. Müşterilerimiz, bu adımlar hakkında daha fazla bilgiyi [Bilgisayarınızı Koruyun Web sitesini](http://www.microsoft.com/turkiye/guvenlik/koruma.mspx) ziyaret ederek bulabilir.

-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Giriş Sayfası](http://www.microsoft.com/security)'nı ziyaret edebilir.
-   Saldırıya uğramış olduklarını düşünen müşterilerimiz bölgelerindeki FBI ofislerine başvurmalı veya şikayetlerini [Internet Sahteciliği Şikayet Merkezi Web sitesine](http://www.ifccfbi.gov/index.asp) göndermelidir. ABD dışındaki müşterilerimiz, ülkelerindeki ilgili ulusal yasal birimlere başvurmalıdır.
    Tüm müşterilerimiz, sistemlerinin güvenlik açıklarından yararlanma girişimlerine karşı korunmasına yardımcı olmak için Microsoft'un yayımladığı en son güvenlik güncelleştirmelerini uygulamalıdır. Otomatik Güncelleştirmeler'i etkinleştiren müşteriler tüm Windows güncelleştirmelerini otomatik olarak alır. Güvenlik güncelleştirmeleri hakkında daha fazla bilgi için [Microsoft Güvenlik Web sitesini](http://www.microsoft.com/security) ziyaret edin.
-   Müşterilerimizin, hem tanıdıkları hem de tanımadıkları kaynaklardan gelen dosya aktarımlarını kabul ederken son derece dikkatli olmalarını öneririz. MSN Messenger kullanırken bilgisayarınızın korunmasına nasıl yardımcı olacağınız hakkında daha fazla bilgi için, [MSN Messenger Sık Sorulan Sorular Web sitesini](http://messenger.msn.com/help) ziyaret edin.

    **Windows'u Güncel Tutma**

-   Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update Web sitesini](http://windowsupdate.microsoft.com/) ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   (19 Haziran 2006): Danışma belgesi yayımlandı.
-   (21 Haziran 2006): Danışma Belgesi, “Microsoft Excel'de Uzaktan Kod Yürütme Güvenlik Açığı için Geçici Çözümler” bölümündeki “Excel 2003'te, Excel Resiliency kayıt defteri anahtarının Erişim Denetim Listesi'ni (ACL) değiştirerek Excel Onarma modunu engelleyin” altında “Geçici Çözümün Etkisi” konusunu açıklığa kavuşturmak ve “Danışma Belgesi Durumu” bölümünü güncelleştirmek amacıyla yeniden düzenlendi.

*Built at 2014-04-18T01:50:00Z-07:00*
