---
TOCTitle: 922582
Title: Microsoft Güvenlik Danışma Belgesi 922582
ms:assetid: 922582
ms:contentKeyID: 61235223
ms:mtpsurl: 'https://technet.microsoft.com/tr-TR/library/922582(v=Security.10)'
---

Security Advisory

Microsoft Güvenlik Danışma Belgesi 922582
=========================================

Windows için Güncelleştirmeler
------------------------------

Yayım Tarihi: 12 Eylül 2006 Salı

Bugün, bir güvenlik açığını gidermeyen, ancak müşterilerin sistemlerini güncel tutmalarında yüksek önceliğe sahip olan bir güncelleştirmenin kullanılabilir olduğunu duyuruyoruz. Güncelleştirme aşağıdaki sorunu giderir:

Mini filtre tabanlı bir uygulama yüklenmiş olarak Microsoft Windows çalışan bir bilgisayarı güncelleştirmeye çalıştığınızda hata kodu 0x80070002 alabilirsiniz. Bu hata kodu, aşağıdaki Microsoft araçlarından biri kullanılarak güncelleştirilirken oluşabilir:

-   Otomatik Güncelleştirmeler
-   Windows Update Web Sitesi
-   Microsoft Update Web Sitesi
-   Microsoft Systems Management Server (SMS) 2003 için Microsoft Güncelleştirmeleri için Envanter Aracı (ITMU)
-   Software Update Services (SUS) 1.0
-   Windows Server Update Services (WSUS) 2.0

Şimdilik, bu davranışa neden olabileceği bilinen tek mini filtre tabanlı uygulama Dosya Sunucusu Kaynak Yöneticisi'dir (FSRM) ve yalnızca Windows Server 2003 R2'de kullanılabilir. Ancak, birçok şirket yakın bir zaman içinde kullanılabilecek mini filtre tabanlı uygulamalar geliştirmektedir.

Windows müşterilerinin bu güncelleştirmeyi gözden geçirmesi ve yüklemesi önerilir. Bu güncelleştirme, Otomatik Güncelleştirmeler aracılığıyla otomatik olarak sunulacaktır. Bu güncelleştirme, diğer güncelleştirmelerin yüklenmesini engelleyen bir mini filtre sürücüsü yüklü olsa bile başarıyla yüklenecek biçimde tasarlanmıştır. Güvenlikle ilgili olmayan güncelleştirmenin karşıdan yükleme bağlantıları da dahil olmak üzere bu sorun hakkında daha fazla bilgi için [Microsoft Bilgi Bankası makalesi 922582](http://support.microsoft.com/kb/922582/tr)'yi gözden geçirin.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu soruna yönelik güncelleştirmenin kullanılabilir olduğu konusunda açıklama sağlamak ve bildirimde bulunmak.

**Danışma Belgesi Durumu:** Microsoft Bilgi Bankası Makalesi ve ilişkili güncelleştirme yayımlanmıştır.

**Öneri:** Başvurulan Bilgi Bankası makalesini inceleyin ve uygun güncelleştirmeyi uygulayın.

| Başvurular                           | Kimlik                                              |
|--------------------------------------|-----------------------------------------------------|
| **Microsoft Bilgi Bankası Makalesi** | [922582](http://support.microsoft.com/kb/922582/tr) |

Bu danışma belgesinde aşağıdaki yazılım anlatılır.

|                                                                               |
|-------------------------------------------------------------------------------|
| **İlgili Yazılımlar**                                                             |
| Microsoft Windows 2000 Service Pack 4                                         |
| Microsoft Windows XP Service Pack 1 ve Microsoft Windows XP Service Pack 2    |
| Microsoft Windows XP Professional x64 Edition                                 |
| Microsoft Windows Server 2003 ve Microsoft Windows Server 2003 Service Pack 1 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesinde, Microsoft Bilgi Bankası makalesi ve ilişkili güncelleştirme açıklanır. Güncelleştirme bir güvenlik açığını gidermez, hata kodu 0x80070002'ye neden olan bir koşula yönelik güncelleştirmedir. Bu hata kodu, mini filtre tabanlı bir uygulamanın yüklü olduğu bir bilgisayar Otomatik Güncelleştirmeler, Windows Update, Microsoft Update, Systems Management Server, Software Update Services veya Windows Server Update Services kullanılarak güncelleştirilmeye çalışıldığında oluşur. Bu güncelleştirme, “Genel Bakış” bölümünde listelenen yazılımları etkiler.

Daha fazla bilgi için, bkz: [Microsoft Bilgi Bankası makalesi 922582](http://support.microsoft.com/kb/922582/tr).

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. Bu sorunun kendisi bir güvenlik açığı değildir. Sorun daha çok bilgisayarınızın güvenlik güncelleştirmelerini başarıyla yükleme becerisini etkiler. Bu sorun ve güncelleştirmenin nasıl karşıdan yükleneceği hakkında daha fazla bilgi için, bkz: [Microsoft Bilgi Bankası makalesi 922582](http://support.microsoft.com/kb/922582/tr).

**Bu soruna ne neden olmaktadır?**  
Bazı senaryolarda, bilgisayarda Microsoft Filtre Yöneticisi teknolojisini kullanan mini filtre tabanlı bir ürün çalışıyorsa hata kodu 0x80070002 oluşabilir. Filtre Yöneticisi STATUS\_OBJECT\_PATH\_NOT\_FOUND değeri yerine STATUS\_OBJECT\_NAME\_NOT\_FOUND değerini döndürebilir. Bu da, bu danışma belgesinin başında açıklanan soruna neden olabilir.

0x80070002 hata kodunun başka nedenleri de olabilir. Bu sorundan etkilenip etkilenmediğinizi belirleme hakkında daha fazla bilgi için, bir sonraki sık sorulan soruya bakın.

**Bu sorundan etkilendiğimi nasıl anlarım?**  
Otomatik Güncelleştirmeler, Windows Update, Microsoft Update, Systems Management Server, Software Update Services veya Windows Server Update Services kullanarak bilgisayarınızı güncelleştirmeye çalıştığınızda hata kodu 0x80070002 döndürülürse bu sorundan etkilenmiş olabilirsiniz. Ayrıca, bilgisayarınızda mini filtre tabanlı bir uygulama çalışmaktadır.

Bir mini filtrenin yüklü olup olmadığını belirlemek için, bkz: [Microsoft Bilgi Bankası makalesi 922582](http://support.microsoft.com/kb/922582/tr).

**Not** Yüklü bir mini filtre olmasa da bu güncelleştirmeyi yüklemeniz önerilir, çünkü mini filtre teknolojisinin yakın bir zamanda yaygın olarak kullanılmaya başlanması beklenmektedir. Bu güncelleştirmeyi yüklemek, gelecekte mini filtre tabanlı bir ürün yükleseniz de bu sorundan etkilenmemenizi sağlar.

**Microsoft Filtre Yöneticisi nedir? Mini filtreler nedir?**  
Microsoft Filtre Yöneticisi, üçüncü taraf filtre sürücülerinin geliştirilmesini kolaylaştıran bir dosya sistemi filtre sürücüsüdür. Dosya sistemi filtre sürücüsü, bir dosya sistemini veya başka bir dosya sistemi filtre sürücüsünü hedefleyen istekleri kesintiye uğratır. Filtre sürücüsü isteği amaçlanan hedefine ulaşmadan önce kesintiye uğratarak, isteğin özgün hedefi tarafından sağlanan işlevselliği genişletebilir veya değiştirebilir. Dosya sistemi filtre sürücülerine örnek olarak virüsten koruma filtreleri, yedekleme aracıları ve şifreleme ürünleri gösterilebilir. Filtre Yöneticisi modeline uygun olarak geliştirilen bir filtre sürücüsüne mini filtre adı verilir. Dosya sistemi filtre sürücüleri hakkında daha fazla bilgi için şu [Microsoft Web sayfasını](http://go.microsoft.com/fwlink/?linkid=72993) ziyaret edin.

**Bu sorun, bu güncelleştirmenin yüklenmesini etkilemeyecek mi?**  
Bu güncelleştirme, bilgisayar bu sorundan etkileniyor olsa da düzgün yüklenecektir. Ancak, bu güncelleştirmeyi yükleyinceye kadar diğer güncelleştirmeleri yükleyemeyebilirsiniz.

**Bu güvenlik** ***danışma belgesi,*** **güvenlikle ilgili olmayan** ***bir güncelleştirme*** **hakkındadır. Bu bir çelişki değil mi?**  
Güvenlik danışma belgeleri, güvenlik bülteni gerektirmemesine karşın müşterilerin genel güvenliğini etkileyebilecek güvenlik değişikliklerine yöneliktir. Güvenlik danışma belgeleri, Microsoft'un güvenlik açığı olarak sınıflandırılmayan ve bir güvenlik bülteni gerektirmeyebilecek ya da henüz bir güvenlik bülteni yayımlanmamış olan sorunlar için güvenlikle ilgili bilgileri müşterileriyle paylaşmak amacıyla kullandığı bir yöntemdir. Bu durumda, güvenlik güncelleştirmeleri de dahil olmak üzere bundan sonraki güncelleştirmeleri *gerçekleştirme* becerinizi etkileyen bir güncelleştirmenin kullanılabilir olduğu duyurulmaktadır. Bu nedenle, bu danışma belgesi belirli bir güvenlik açığını gidermez; bunun yerine, genel güvenliğinizi artırır.

Önerilen Eylemler
-----------------

<span></span>
**Bu danışma belgesiyle ilgili Microsoft Bilgi Bankası makalesini inceleyin**

Müşterilerin bu güncelleştirmeyi yüklemesi önerilir. Bu güncelleştirme hakkında daha fazla bilgi edinmek isteyen müşterilerimiz [Microsoft Bilgi Bankası makalesi 922582](http://support.microsoft.com/kb/922582/tr)'yi incelemelidir.

Bu danışma belgesinde kullanılan *güncelleştirme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684/tr).

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   12 Eylül 2006: Danışma belgesi yayımlandı

*Built at 2014-04-18T01:50:00Z-07:00*
