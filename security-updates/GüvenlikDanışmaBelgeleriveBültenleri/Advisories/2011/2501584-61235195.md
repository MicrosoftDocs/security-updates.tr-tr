---
TOCTitle: 2501584
Title: Microsoft Güvenlik Danışma Belgesi 2501584
ms:assetid: 2501584
ms:contentKeyID: 61235195
ms:mtpsurl: 'https://technet.microsoft.com/tr-TR/library/2501584(v=Security.10)'
---

Security Advisory

Microsoft Güvenlik Danışma Belgesi 2501584
==========================================

Microsoft Office için Microsoft Office Dosya Doğrulaması Yayımlandı
-------------------------------------------------------------------

Yayım Tarihi: 12 Nisan 2011 Salı | Güncelleştirme Tarihi: 30 Haziran 2011 Perşembe

**Sürüm:** 2.0

### Genel Bilgiler

#### Yürütmeyle İlgili Özet

Microsoft, Microsoft Office 2003 ve Microsoft Office 2007'nin desteklenen sürümleri için Office Dosya Doğrulaması özelliğinin kullanılabilir olduğunu duyurmaktadır. Daha önce yalnızca Microsoft Office 2010'un desteklenen sürümlerinde kullanılabilen bu özellik, müşterilerin bilinmeyen veya bilinen kaynaklardan aldıkları istenmeyen Office dosyaları gibi, kötü amaçlı veri içerebilecek Office dosyalarını açmadan önce tarayıp doğrulayarak bu tür dosyalara karşı korunmalarını kolaylaştıracak biçimde tasarlanmıştır.

Bu danışma belgesinde açıklanan Office Dosya Doğrulaması özelliği Microsoft Excel 2003, Microsoft PowerPoint 2003, Microsoft Word 2003, Microsoft Publisher 2003, Microsoft Excel 2007, Microsoft PowerPoint 2007, Microsoft Word 2007 veya Microsoft Publisher 2007 kullanılarak bir Office dosyası açılırken uygulanır.

Office Dosya Doğrulaması, dosya biçimi saldırısı olarak bilinen bir yararlanma türünün algılanmasına ve engellenmesine yardımcı olur. Dosya biçimi saldırılarında, bir dosyanın bütünlüğünden yararlanılır ve kötü amaçlı kod eklemek üzere dosya yapısı değiştirilir. Kötü amaçlı kod genellikle uzaktan çalıştırılır ve bilgisayardaki kısıtlı hesapların ayrıcalığını yükseltmek için kullanılır. Bunun sonucunda saldırgan, daha önce erişilebilir olmayan bir bilgisayara erişim sağlayabilir. Böylece saldırgan bilgisayarın sabit disk sürücüsündeki önemli bilgileri okuyabilir ve bir solucan ya da tuş vuruşu kaydetme programı gibi kötü amaçlı yazılımlar yükleyebilir. Office Dosya Doğrulaması özelliği, dosyaları açılmadan önce tarayıp doğrulamak yoluyla dosya biçimi saldırılarının engellenmesine yardımcı olur. Office Dosya Doğrulaması dosyaları doğrulamak için, bir dosyanın yapısını önceden tanımlanmış bir dosya şemasıyla karşılaştırır; bu dosya şeması, okunabilir bir dosyanın nasıl olması gerektiğini tanımlayan bir dizi kuraldır. Office Dosya Doğrulaması bir dosya yapısının dosya şemasında tanımlanan tüm kurallara uygun olmadığını algılarsa, ilgili dosya doğrulamayı geçemez.

Dosya biçimi saldırıları genellikle Office ikili dosya biçimlerinde saklanan dosyalara yönelik olarak gerçekleştirilir. Bu nedenle, Office Dosya Doğrulaması şu dosya türlerini tarar ve doğrular:

-   Excel 2.0, Excel 3.0, Excel 4.0, Excel 5.0, Excel 97-2003 Çalışma Kitabı dosyaları. Bu dosya türleri .xls uzantılıdır ve tüm İkili Değişim Dosyası Biçimi 2 (BIFF2), BIFF3, BIFF4 ve BIFF8 dosyalarını içerir.
-   Excel 2.0, Excel 3.0, Excel 4.0, Excel 5.0, Excel 97-2003 Şablonu dosyaları. Bu dosya türleri .xlt uzantılıdır ve BIFF2, BIFF3, BIFF4 ve BIFF8 dosyalarını içerir.
-   PowerPoint 97-2003 Sunusu dosyaları. Bu dosyalar .ppt uzantılıdır.
-   PowerPoint 97-2003 Gösterisi dosyaları. Bu dosyalar .pps uzantılıdır.
-   PowerPoint 97-2003 Şablonu dosyaları. Bu dosyalar .pot uzantılıdır.
-   Word 6.0, Word 7.0 ve Word 97-2003 Belgesi dosyaları. Bu dosyalar .doc uzantılıdır.
-   Word 6.0, Word 7.0 ve Word 97-2003 Şablonu dosyaları. Bu dosyalar .dot uzantılıdır.

Doğrulamayı geçemeyen dosyalar için varsayılan olarak aşağıdaki uyarı iletisi görüntülenir:

`Office Dosya Doğrulaması, bu dosyayı açmaya çalışırken bir sorun algıladı. Dosyayı açmak tehlikeli olabilir.`

Doğrulamayı geçemeyen dosyalar açılmaz; ancak varsayılan olarak, kullanıcıya dosyayı açma seçeneği sunulur. Doğrulamayı geçemeyen bir dosyanın açılması önerilmez, çünkü bu dosya kötü amaçlı olabilir.

### Danışma Belgesi Ayrıntıları

#### İlgili Yazılımlar

Bu danışma belgesinde aşağıdaki yazılım anlatılır.

|                                      |
|--------------------------------------|
| Etkilenen Yazılımlar                 |
| Microsoft Office 2003 Service Pack 3 |
| Microsoft Office 2007 Service Pack 2 |

Sık Sorulan Sorular
-------------------

<span></span>
**Bu danışma belgesi 30 Haziran 2011'de neden yeniden düzenlendi?**  
Microsoft bu danışma belgesini, [Microsoft Bilgi Bankası makalesi 2501584](http://support.microsoft.com/kb/2501584)'te açıklanan Office Dosya Doğrulaması Eklentisi'nin 28 Haziran 2011'den itibaren [Microsoft Update](http://go.microsoft.com/fwlink/?linkid=40747) hizmeti aracılığıyla kullanıma sunulduğunu duyurmak üzere yeniden düzenledi.

Müşteriler, güncelleştirmeleri Microsoft Update sitesinden çevrimiçi olarak denetleyerek veya [Microsoft Update](http://go.microsoft.com/fwlink/?linkid=40747) hizmetini kullanarak Office Dosya Doğrulaması Eklentisi'ni yükleyebilirler. Office Dosya Doğrulaması Eklentisi'ni el ile yüklemiş olan müşterilere bu eklenti sunulmaz ve müşterilerin başka bir işlem gerçekleştirmeleri gerekmez.

**Bu danışma belgesinin kapsamı nedir?**  
Microsoft Office 2003 ve Microsoft Office 2007 için Microsoft Office Dosya Doğrulaması özelliğinin kullanılabilir olduğunu ve amacını ayrıntılı olarak duyurmak.

**Microsoft Office Dosya Doğrulaması özelliği ile ilgili bilinen sorunlar var mı?**  
[Microsoft Bilgi Bankası makalesi 2501584](http://support.microsoft.com/kb/2501584) müşterilerin Office Dosya Doğrulaması özelliğini kullanırken karşılaşabileceği bilinen sorunları belgelemektedir.

**Office Dosya Doğrulaması nasıl koruma sağlıyor?**  
Office Dosya Doğrulaması, dosya biçimi saldırısı olarak bilinen bir yararlanma türünün algılanmasına ve engellenmesine yardımcı olur. Dosya biçimi saldırılarında, bir dosyanın bütünlüğünden yararlanılır ve kötü amaçlı kod eklemek üzere dosya yapısı değiştirilir. Kötü amaçlı kod genellikle uzaktan çalıştırılır ve bilgisayardaki kısıtlı hesapların ayrıcalığını yükseltmek için kullanılır. Bunun sonucunda saldırgan, daha önce erişilebilir olmayan bir bilgisayara erişim sağlayabilir. Böylece saldırgan bilgisayarın sabit disk sürücüsündeki önemli bilgileri okuyabilir ve bir solucan ya da tuş vuruşu kaydetme programı gibi kötü amaçlı yazılımlar yükleyebilir. Office Dosya Doğrulaması özelliği, dosyaları açılmadan önce tarayıp doğrulamak yoluyla dosya biçimi saldırılarının engellenmesine yardımcı olur. Office Dosya Doğrulaması dosyaları doğrulamak için, bir dosyanın yapısını önceden tanımlanmış bir dosya şemasıyla karşılaştırır; bu dosya şeması, okunabilir bir dosyanın nasıl olması gerektiğini tanımlayan bir dizi kuraldır. Office Dosya Doğrulaması bir dosya yapısının dosya şemasında tanımlanan tüm kurallara uygun olmadığını algılarsa, ilgili dosya doğrulamayı geçemez.

Doğrulamayı geçemeyen dosyalar otomatik olarak açılmaz. Bunun yerine, kullanıcının dosyayı açabilmesi için, dosyayı açmanın tehlikeli olabileceğini bildiren bir uyarıyı tıklatması gerekir.

**12 Nisan 2011 tarihinde yayımlanan güvenlik güncelleştirmeleri Office Dosya Doğrulaması özelliğiyle nasıl ilişkilidir?**  
[MS11-021](http://go.microsoft.com/fwlink/?linkid=210121), [MS11-022](http://go.microsoft.com/fwlink/?linkid=210727) ve [MS11-023](http://go.microsoft.com/fwlink/?linkid=210206)'te Microsoft Excel, Microsoft PowerPoint ve Microsoft Office'in desteklenen 2003 ve 2007 sürümlerine yönelik olarak yayımlanan güvenlik güncelleştirmeleri, Office Dosya Doğrulaması özelliğini etkinleştirmek için birer önkoşuldur.

**Microsoft Word ve Microsoft Publisher için 12 Nisan 2011 tarihinde herhangi bir güvenlik güncelleştirmesi yayımlanmamış. Microsoft Word ve Microsoft Publisher güncelleştirmeleri nerededir?**  
Microsoft Word 2003, Microsoft Word 2007, Microsoft Publisher 2003 ve Microsoft Publisher 2007 için Office Dosya Doğrulaması'nı desteklemeye yönelik güncelleştirmeler, ayrı karşıdan yüklemeler olarak edinilebilir ve Office Dosya Doğrulaması özelliğini etkinleştirmek için birer önkoşuldur. Karşıdan yükleme bağlantıları için, [Office 2003 ve Office 2007 için Office Dosya Doğrulaması](http://technet.microsoft.com/en-us/library/53782285-736e-4d00-b458-6170054287af.aspx) adlı TechNet makalesine bakın.

**Office Dosya Doğrulaması eklentisi nedir?**  
Office Dosya Doğrulaması eklentisi, Office Dosya Doğrulaması özelliğinin çerçevesini ve tanım dosyalarını sağlar. Microsoft Office için önkoşul olan tüm güncelleştirmelerin ve ilgili Office uygulamalarının yanı sıra Office Dosya Doğrulaması eklentisi yüklü olduğunda, ilgili Office uygulamaları için Office Dosya Doğrulaması özelliği kullanılabilir.

**Office Dosya Doğrulaması eklentisini ve önkoşul olan güncelleştirmeleri nasıl yükleyebilirim?**  
Office Dosya Doğrulaması Eklentisi'ni ve önkoşul olan güncelleştirmeleri el ile yükleme hakkında bilgi için, [Office 2003 ve Office 2007 için Office Dosya Doğrulaması](http://technet.microsoft.com/en-us/library/53782285-736e-4d00-b458-6170054287af.aspx) adlı TechNet makalesine bakın.

28 Haziran 2011'den itibaren, güncelleştirmeleri Microsoft Update sitesinden çevrimiçi olarak denetleyerek veya [Microsoft Update](http://go.microsoft.com/fwlink/?linkid=40747) hizmetini kullanarak da Office Dosya Doğrulaması Eklentisi'ni yükleyebilirsiniz.

**Bu yeni özelliği Microsoft Office XP ile kullanabilir miyim?**  
Hayır. Office Dosya Doğrulaması'nı desteklemek için gereken mimari Microsoft Office XP'de bulunmadığı için, Microsoft Office XP ürünlerinde bu özelliğin oluşturulması uygun değildir. Bunun yapılabilmesi için Microsoft Office XP'nin önemli bir bölümünün mimarisinin yeniden oluşturulması gerekmektedir. Bu tür bir çalışmanın sonucunda ortaya çıkacak ürün diğer uygulamalarla büyük ölçüde uyumsuz olacaktır ve Microsoft Office ürünlerinin güncelleştirilmiş sistemde çalışmaya devam edeceği garanti edilemeyecektir.

**Bu danışma belgesi Microsoft Office 2010 için Office Dosya Doğrulaması ile nasıl ilişkilidir?**  
Bu danışma belgesi, Microsoft Office 2010 için Office Dosya Doğrulaması özelliğine yönelik değildir; ancak Microsoft, Microsoft Office 2003, Microsoft Office 2007 ve Microsoft Office 2010'un desteklenen sürümleri için Office Dosya Doğrulaması'nı yapılandırmak için kullanılabilecek otomatik **Microsoft Düzelt** çözümleri yayımlamıştır. Bu otomatik **Microsoft Düzelt** çözümleri, bu danışma belgesi ile ilişkili olan [Microsoft Bilgi Bankası makalesi 2501584](http://support.microsoft.com/kb/2501584)'ten edinilebilir.

**Office Dosya Doğrulaması ayarlarını nasıl değiştirebilirim?**  
Yöneticilerin, doğrulamayı geçemeyen dosyaların davranışını değiştirmelerine olanak veren bir kayıt defteri anahtarı ayarı bulunmaktadır. Bu kayıt defteri ayarı değiştirilerek, aşağıdaki seçeneklerden biri belirlenebilir:

-   **Dosyaları engelle ve kullanıcıya sor (varsayılan)** 
    Doğrulamayı geçemeyen dosyalar açılmaz; ancak, kullanıcıya dosyayı açma seçeneği sunulur.

    **Not** Bu davranış Microsoft Office 2003 ve Microsoft Office 2007 için geçerlidir ve Microsoft Office 2010'daki davranıştan farklıdır. Microsoft Office 2010'da, doğrulamayı geçemeyen dosyalar [Korumalı Görünüm](http://www.microsoft.com/security/pc-security/office2010.aspx)'de açılır; kullanıcının dosyayı düzenlemek üzere açabilmesi için birkaç uyarı iletisini tıklatması gerekir.

-   **Dosyaları tümüyle engelle** 
    Doğrulamayı geçemeyen dosyaların açılması engellenir.

    **Not** Bu davranış Microsoft Office 2003 ve Microsoft Office 2007 için geçerlidir ve Microsoft Office 2010'daki davranıştan farklıdır. Microsoft Office 2010'da, doğrulamayı geçemeyen dosyalar [Korumalı Görünüm](http://www.microsoft.com/security/pc-security/office2010.aspx)'de açılır; kullanıcının dosyayı düzenlemek üzere açması engellenir.

Office Dosya Doğrulaması ayarları hakkında daha fazla bilgi edinmek ve otomatik **Microsoft Düzelt** çözümlerini kullanarak Office Dosya Doğrulaması ayarlarını yapılandırmak için, bkz: [Microsoft Bilgi Bankası makalesi 2501584](http://support.microsoft.com/kb/2501584).

**Office Dosya Doğrulaması'nı nasıl devre dışı bırakabilirim? **
Belirli kayıt defteri anahtarlarını ayarlayarak, Office Dosya Doğrulaması'nı devre dışı bırakabilirsiniz. Kayıt defteri anahtarlarının Excel 2003, PowerPoint 2003, Word 2003, Excel 2007, PowerPoint 2007 ve Word 2007 için ayrı ayrı yapılandırılmaları gerekir. Bu kayıt defteri anahtarları, Office ikili dosyası biçiminde saklanan dosyaların taranmasını ve doğrulanmasını engeller. Örneğin, Excel 2007 için Office Dosya Doğrulaması'nı devre dışı bırakırsanız Excel 97-2003 Çalışma Kitabı dosyaları, Excel 97-2003 Şablonu dosyaları ya da Microsoft Excel 5.0/95 dosyaları taranmaz ve doğrulanmaz. Bir kullanıcı bu dosya türlerinden birini açarsa ve dosya bir dosya biçimi saldırısı içeriyorsa, bu tür bir saldırı yalnızca başka bir güvenlik denetimi tarafından algılanıp engellenebilir.

Office Dosya Doğrulaması özelliğini devre dışı bırakma hakkında bilgi için, [Office 2003 ve Office 2007 için Office Dosya Doğrulaması](http://technet.microsoft.com/en-us/library/53782285-736e-4d00-b458-6170054287af.aspx) adlı TechNet makalesine bakın.

Microsoft, Office Dosya Doğrulaması'nın devre dışı bırakılmasını önermez. Office Dosya Doğrulaması, Microsoft Office'teki katmanlı savunma stratejisinin önemli bir bölümüdür ve kuruluş genelindeki tüm bilgisayarlarda etkinleştirilmiş olmalıdır. Microsoft, Microsoft Office 2007'de dosyaların Office Dosya Doğrulaması özelliği tarafından doğrulanmasını engellemek isteyen müşterilerin [Güvenilen Konumlar özelliğini](http://technet.microsoft.com/en-us/library/cc178948(office.12).aspx) kullanmalarını önerir. Güvenilen konumlardan açılan dosyalar için Office Dosya Doğrulaması denetimleri gerçekleştirilmez.

**Microsoft Publisher'da dosya açarken ve eklerken Office Dosya Doğrulaması özelliği kullanıcı deneyimini nasıl değiştirir?**  
Publisher dosyaları açılırken, Office Dosya Doğrulaması özelliği Microsoft Publisher 2003 ve Microsoft Publisher 2007'nin davranışını değiştirmez; çünkü Microsoft Publisher, Office Dosya Doğrulaması özelliğinin etkinleştirilmiş olup olmadığına bakmaksızın, Publisher dosyalarını açarken kendisi tarar ve doğrular. Ancak Word belgeleri Microsoft Publisher'a eklenirken karşılaşılan davranış, Office Dosya Doğrulaması özelliği tarafından değiştirilir. İkili dosya olarak biçimlendirilmiş Word dosyaları Microsoft Publisher 2003 veya Microsoft Publisher 2007'de eklenirken, doğrulamayı geçemeyen dosyalar Microsoft Publisher'da eklenmez. Bunun yerine, kullanıcının dosyayı ekleyebilmesi için, dosyayı açmanın tehlikeli olabileceğini bildiren bir uyarıyı tıklatması gerekir.

Önerilen Eylemler
-----------------

<span></span>
Microsoft Office 2003 ve Microsoft Office 2007 için Office Dosya Doğrulaması özelliğinin dağıtımı, yüklenmesi ve yapılandırılması ile ilgili bilgi için, [Office 2003 ve Office 2007 için Office Dosya Doğrulaması](http://technet.microsoft.com/en-us/library/53782285-736e-4d00-b458-6170054287af.aspx) adlı TechNet makalesine başvurun.

### Diğer Bilgiler

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz. [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132), Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (12 Nisan 2011): Danışma belgesi yayımlandı.
-   V2.0 (30 Haziran 2011): Microsoft Bilgi Bankası makalesi 2501584'te açıklanan Office Dosya Doğrulaması Eklentisi'nin Microsoft Update hizmeti aracılığıyla kullanıma sunulduğu duyuruldu.

*Built at 2014-04-18T01:50:00Z-07:00*
