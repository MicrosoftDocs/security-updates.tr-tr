---
TOCTitle: 2524375
Title: Microsoft Güvenlik Danışma Belgesi 2524375
ms:assetid: 2524375
ms:contentKeyID: 61235198
ms:mtpsurl: 'https://technet.microsoft.com/tr-TR/library/2524375(v=Security.10)'
---

Security Advisory

Microsoft Güvenlik Danışma Belgesi 2524375
==========================================

Sahte Dijital Sertifikalar Kimlik Sahtekarlığına Neden Olabilir
---------------------------------------------------------------

Yayım Tarihi: 23 Mart 2011 Çarşamba | Güncelleştirme Tarihi: 10 Mayıs 2011 Salı

**Sürüm:** 4.0

### Genel Bilgiler

#### Yürütmeyle İlgili Özet

Microsoft; Microsoft Windows'un tüm desteklenen sürümleri, Windows Mobile 6.x, Windows Phone 7, Microsoft Kin ve Zune aygıtlarında Güvenilen Kök Sertifika Yetkilileri Deposu'nda bulunan bir sertifika yetkilisi olan Comodo tarafından dokuz sahte dijital sertifika yayımlandığını bilmektedir. Comodo, 16 Mart 2011 tarihinde bu dokuz sertifikanın, üçüncü tarafın kimliğini yeterince doğrulamadan üçüncü taraf adına imzalandığını Microsoft'a bildirmiştir. Bu sertifikalar, Internet Explorer kullanıcıları da dahil olmak üzere tüm Web tarayıcısı kullanıcılarına yönelik olarak içerik sızdırmak ve kimlik avı saldırıları ya da ortadaki adam saldırıları gerçekleştirmek için kullanılabilir.

Bu sertifikalar aşağıdaki Web özelliklerini etkiler:

-   login.live.com
-   mail.google.com
-   www.google.com
-   login.yahoo.com (3 sertifika)
-   login.skype.com
-   addons.mozilla.org
-   "Global Trustee"

Comodo bu sertifikaları iptal etmiştir ve sertifikalar Comodo’nun geçerli Sertifika İptal Listesi'ne (CRL) eklenmiştir. Bunun yanı sıra, Çevrimiçi Sertifika Durumu Protokolü'nün (OCSP) etkinleştirilmiş olduğu tarayıcılar bu sertifikaları etkileşimli olarak doğrular ve kullanılmalarını engeller.

Windows'un tüm desteklenen sürümleri ve Windows Mobile 6.x aygıtları için bu sorunu gidermeye yönelik bir güncelleştirme kullanıma sunulmuştur. 3 Mayıs 2011 itibariyle, bu güncelleştirme Windows Phone 7 müşterilerine sunulmaya da başlanacaktır. Bu güncelleştirme hakkında daha fazla bilgi için, bkz. [Microsoft Bilgi Bankası makalesi 2524375](http://support.microsoft.com/kb/2524375).

Microsoft Windows'un desteklenen sürümlerinde müşterilerin bu güncelleştirmeyi yüklemek için herhangi bir işlem gerçekleştirmeleri gerekmez, çünkü müşterilerin büyük bir bölümü otomatik güncelleştirmeleri etkinleştirmiş durumda olduğu için bu güncelleştirme otomatik olarak karşıdan yüklenip kurulacaktır. Bu güncelleştirmenin el ile yüklenmesi ve Windows Mobile 6.x ve Windows Phone 7 aygıtlarına güncelleştirmenin nasıl yükleneceği de dahil daha fazla bilgi için, bu danışma belgesinin **Önerilen Eylemler** bölümüne bakın.

### Danışma Belgesi Ayrıntıları

#### Sorun Başvuruları

Bu sorun ile ilgili daha fazla bilgi için aşağıdaki başvurulara bakın:

| Başvurular                           | Kimlik                                             |
|--------------------------------------|----------------------------------------------------|
| **Microsoft Bilgi Bankası Makalesi** | [2524375](http://support.microsoft.com/kb/2524375) |

#### Etkilenen Yazılımlar ve Aygıtlar

Bu danışma belgesinde aşağıdaki yazılımlar ve aygıtlar anlatılır.

|                                                                                                                               |
|-------------------------------------------------------------------------------------------------------------------------------|
| Etkilenen Yazılımlar                                                                                                          |
| Windows XP Service Pack 3                                                                                                     |
| Windows XP Professional x64 Edition Service Pack 2                                                                            |
| Windows Server 2003 Service Pack 2                                                                                            |
| Windows Server 2003 x64 Edition Service Pack 2                                                                                |
| Itanium Tabanlı Sistemler için Windows Server 2003 SP2                                                                        |
| Windows Vista Service Pack 1 ve Windows Vista Service Pack 2                                                                  |
| Windows Vista x64 Edition Service Pack 1 ve Windows Vista x64 Edition Service Pack 2                                          |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2\*                       |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2\*             |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2       |
| 32-bit sistemler için Windows 7 ve 32-bit sistemler için Windows 7 Service Pack 1                                             |
| x64 tabanlı sistemler için Windows 7 ve x64 tabanlı sistemler için Windows 7 Service Pack 1                                   |
| x64 tabanlı sistemler için Windows Server 2008 R2 ve x64 tabanlı sistemler için Windows Server 2008 R2 Service Pack 1\*       |
| Itanium tabanlı sistemler için Windows Server 2008 R2 ve Itanium tabanlı sistemler için Windows Server 2008 R2 Service Pack 1 |
| Etkilenen Aygıtlar                                                                                                            |
| Windows Mobile 6.x                                                                                                            |
| Windows Phone 7                                                                                                               |
| Microsoft Kin                                                                                                                 |
| Zune 4GB, Zune 8GB, Zune 16GB, Zune 30GB, Zune 80GB ve Zune 120GB                                                             |
| Zune HD 16GB, Zune HD 32GB ve Zune HD 64GB                                                                                    |

**\*Sunucu Çekirdeği yüklemesi etkilenir.** Bu güncelleştirme, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümlerine aynı önem derecesiyle uygulanır. Bu yükleme seçeneği hakkında daha fazla bilgi için, [Sunucu Çekirdeği Yüklemesini Yönetme](http://technet.microsoft.com/en-us/library/ee441255(ws.10).aspx) ve [Sunucu Çekirdeği Yüklemesine Hizmet Verme](http://technet.microsoft.com/en-us/library/ff698994(ws.10).aspx) adlı TechNet makalelerine bakın. Sunucu Çekirdeği yükleme seçeneği Windows Server 2008'in ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

Sık Sorulan Sorular
-------------------

<span></span>
**Bu danışma belgesi 10 Mayıs 2011'de neden yeniden düzenlendi?**  
Microsoft bu danışma belgesini, Windows Mobile 6.x aygıtlarına yönelik bir güncelleştirmenin yayımlandığını duyurmak üzere yeniden düzenledi. Bu güncelleştirme Microsoft Yükleme Merkezi'nden yüklenebilir. Daha fazla bilgi için, bkz. [Microsoft Bilgi Bankası makalesi 2524375](http://support.microsoft.com/kb/2524375).

Microsoft Kin ve Zune aygıtlarına yönelik güncelleştirmeler şu anda kullanılamamaktadır. Sınama aşaması tamamlandığında, Microsoft ilgili sürüm için yüksek bir kalite düzeyi sağlamak üzere bu aygıtlara yönelik güncelleştirmeleri yayımlayacaktır.

**Bu danışma belgesi 3 Mayıs 2011'de neden yeniden düzenlendi?**  
Microsoft bu danışma belgesini, Windows Phone 7 aygıtlarına yönelik bir güncelleştirmenin yayımlandığını duyurmak üzere yeniden düzenledi. Bu güncelleştirme yayımlandığı tarihte tüm Windows Phone 7 müşterilerine sunulmamıştır; bunun yerine, güncelleştirme müşterilerin telefonları için kullanılabilir olduğunda, müşteriler aygıtlarında bir bildirim alacaktır. Daha fazla bilgi edinmek veya güncelleştirmeyi yüklemek için, Windows Phone 7 müşterilerinin telefonlarını bir bilgisayara bağlamaları ve Zune PC istemcisini ya da Windows Phone 7 Connector'ı (Mac için) kullanarak güncelleştirme işlemini tamamlamaları gerekmektedir. Daha fazla bilgi için, bkz. [Microsoft Bilgi Bankası makalesi 2524375](http://support.microsoft.com/kb/2524375).

Windows Mobile 6.x, Microsoft Kin ve Zune aygıtlarına yönelik güncelleştirmeler şu anda kullanılamamaktadır. Sınama aşaması tamamlandığında, Microsoft ilgili sürüm için yüksek bir kalite düzeyi sağlamak üzere bu aygıtlara yönelik güncelleştirmeleri yayımlayacaktır.

**Bu danışma belgesi 19 Nisan 2011'de neden yeniden düzenlendi?**  
Microsoft bu danışma belgesini, etkilenen yazılımlar ve aygıtlar bölümüne Windows Mobile 6.x, Windows Phone 7, Microsoft Kin ve Zune aygıtlarını ekleyerek yeniden düzenledi. Microsoft bu aygıtlardaki yerel güvenilmeyen sertifika deposunun dokuz sahte dijital sertifika eklenerek güncelleştirilmesi gerektiğini bilmektedir.

Windows Mobile 6.x, Windows Phone 7, Microsoft Kin ve Zune aygıtlarına yönelik güncelleştirmeler şu anda kullanılamamaktadır. Sınama aşaması tamamlandığında, Microsoft ilgili sürüm için yüksek bir kalite düzeyi sağlamak üzere bu aygıtlara yönelik güncelleştirmeleri yayımlayacaktır.

**Şifreleme nedir?**  
Şifreleme, bilgilerin okunabilir olduğu normal durum (düz metin) ile verilerin karıştırıldığı durum (şifreli metin) arasında dönüştürme işlemleriyle bilgilerin güvenliğinin sağlanmasıdır.

Tüm şifreleme biçimlerinde, düz metin verilerini şifreli metne dönüştürmek için şifreleme algoritması adı verilen bir yordamla birlikte anahtar olarak bilinen bir değer kullanılır. En genel şifreleme türü olan gizli anahtar şifrelemesinde, şifreli metin aynı anahtar kullanılarak düz metne geri dönüştürülür. Ancak ikinci bir şifreleme türü olan ortak anahtar şifrelemesinde, şifreli metni düz metne geri dönüştürmek için farklı bir anahtar kullanılır.

**Dijital sertifika nedir?**  
[Ortak anahtar şifrelemesinde](http://msdn.microsoft.com/en-us/library/92f9ye3s.aspx), özel anahtar olarak bilinen anahtarlardan birinin gizli kalması gerekir. Ortak anahtar olarak bilinen diğer anahtarın herkesle paylaşılması amaçlanmıştır. Ancak anahtar sahibinin, anahtarın kime ait olduğunu herkse bildirmesinin bir yolu olması gerekir. Dijital sertifikalar bunu yapmanın bir yolunu sağlar. Dijital sertifika, bir ortak anahtarın kime ait olduğu, hangi amaçla kullanılabileceği, ne zaman süresinin dolacağı gibi ilgili bilgilerle birlikte ortak anahtarı paket haline getiren ve değiştirilemeyen bir veridir.

**Sertifikalar hangi amaçla kullanılır?**  
Sertifikalar temel olarak bir kişinin veya aygıtın kimliğini doğrulamak, bir hizmetin kimliğini doğrulamak veya dosya şifrelemek için kullanılır. Normalde, sertifikalar konusunda herhangi bir işlem gerçekleştirmeniz gerekmez. Ancak bir sertifikanın süresinin dolduğunu ya da geçersiz olduğunu bildiren bir ileti alabilirsiniz. Bu durumda, iletideki yönergeleri izlemelisiniz.

**Sertifika yetkilisi (CA) nedir?**  
Sertifika yetkilileri, sertifikaları yayımlayan kuruluşlardır. Kişilere veya diğer sertifika yetkililerine ait olan ortak anahtarları oluşturur, orijinalliklerini doğrular ve sertifika isteyen bir kişinin ya da kuruluşun kimliğini doğrularlar.

**Bu soruna ne neden olmaktadır?**  
Başlıca sertifika yetkililerinden biri olan Comodo, bazı dijital sertifikaların yeterli düzeyde kimlik doğrulaması yapılmadan yayımlandığını Microsoft'a bildirmiştir. Bu sertifikalar hizmet kimliklerini taklit ederek, kullanıcıları bu sertifikalara güvenmeye ikna edebilir.

**Not** Comodo bu sertifikaları iptal etmiştir ve sertifikalar Comodo’nun geçerli Sertifika İptal Listesi'ne (CRL) eklenmiştir.

**Bir saldırgan bu güvenlik açığından yararlanarak neler yapabilir?**  
Bir saldırgan bu sertifikaları kullanarak, Internet Explorer kullanıcıları da dahil olmak üzere tüm Web tarayıcısı kullanıcılarına yönelik olarak içerik sızdırabilir ve kimlik avı saldırıları ya da ortadaki adam saldırıları gerçekleştirebilir.

**Ortadaki adam saldırısı nedir?**  
Ortadaki adam saldırısı, bir saldırganın iletişim kuran iki kullanıcı arasındaki iletişimi bu kullanıcıların bilgisi olmadan kendi bilgisayarı aracılığıyla yeniden yönlendirmesidir. İletişim kuran her iki kullanıcı da yalnızca diğeriyle iletişim kurduğunu düşünerek iletişim trafiğini farkında olmadan saldırgana gönderir ve saldırgandan alır.

**Sertifikayı iptal etmek için uygulanması gereken yordam nedir?**  
Bu sertifikalar kullanılırsa sertifikaların kabul edilmesinin Comodo tarafından önlenmesi için kullanılabilecek standart bir yordam bulunmaktadır. Sertifikayı verenler, geçersiz olarak nitelendirilmesi gereken tüm sertifikaların listelendiği bir CRL'yi düzenli aralıklarla yayımlar. Her sertifikada, CRL Dağıtım Noktası (CDP) adı verilen ve CRL'nin edinilebileceği konumu belirten bir veri parçası sağlanmalıdır.

Bir dijital sertifikanın kimliğinin Web tarayıcıları tarafından doğrulanabilmesinin bir başka yolu da Çevrimiçi Sertifika Durumu Protokolü'nün (OCSP) kullanılmasıdır. OCSP, dijital sertifikayı imzalamış olan Sertifika Yetkilisi'nin (CA) barındırdığı bir OCSP yanıtlayıcısına bağlanarak, sertifikanın etkileşimli olarak doğrulanabilmesini sağlar. Tüm sertifikalar, yerleşik olarak bulunan Yetkili Bilgi Erişimi (AIA) uzantısı aracılığıyla OCSP sağlayıcısı konumuna bir işaretçi sağlaması gerekir. Bunun yanı sıra, OCSP zımbalama özelliği, Web sunucusunun istemciye bir OCSP doğrulaması yanıtı sağlamasına olanak verir.

OCSP doğrulaması varsayılan olarak Windows Vista, Windows Server 2008, Windows 7 ve Windows Server 2008 R2'nin desteklenen sürümleri üzerinde Internet Explorer 7 ve sonraki Internet Explorer sürümlerinde etkinleştirilmiş durumdadır. Bu işletim sistemlerinde OCSP doğrulaması denetimi başarısız olursa, tarayıcı, ilgili sertifikayı CRL Konumu'na başvurarak doğrular.

Sertifika iptal denetimleri hakkında daha fazla bilgi için, [Sertifika İptali ve Durum Denetimi](http://technet.microsoft.com/en-us/library/ee619730(ws.10).aspx) adlı TechNet makalesine bakın.

**Sertifika İptal Listesi (CRL) nedir?**  
CRL, dijital olarak imzalanmış bir listedir; CA tarafından yayımlanır ve yine CA tarafından yayımlandıktan sonra iptal edilmiş sertifikaların listesini içerir. İptal edilen her sertifika için, bu listede sertifikanın seri numarası, iptal edildiği tarih ve iptal edilme nedeni yer alır. Uygulamalar CRL denetimi gerçekleştirerek, sunulan bir sertifikanın iptal durumunu belirleyebilirler.

**CRL Dağıtım Noktası (CDP) nedir?**  
CDP, bir CA'nın sertifika iptal listesinin alınabileceği konumu belirten bir sertifika uzantısıdır. Bir ya da birçok HTTP, dosya veya LDAP URL'si içerebilir ya da bunların hiçbirini içermeyebilir.

**Çevrimiçi Sertifika Durumu Protokolü (OCSP) nedir?**  
OCSP, bir sertifikanın durumunun gerçek zamanlı olarak doğrulanabilmesini sağlayan bir protokoldür. Genellikle, CA'dan alınan CRL'ye dayalı olarak, iptal durumu OCSP yanıtlayıcısı tarafından bildirir.

**Microsoft bu sorunun giderilmesine yardımcı olmak için ne yapıyor?**  
Bu sorun herhangi bir Microsoft ürünündeki bir sorundan kaynaklanmamaktadır, ancak yine de bu dokuz sahte sertifikanın güvenilir olmayan olarak nitelendirilmesini sağlayarak müşterilerin korunmalarına yardımcı olacak bir güncelleştirme hazırlanmıştır.

**Microsoft yazılımlarında herhangi bir sorun bulunmuyorsa Microsoft neden bir güncelleştirme yayımlamaktadır?**  
CRL ve OCSP doğrulamasının etkinleştirilmiş olduğu durumlarda dahi, doğrulama teknikleri, bu sertifikaların kötü amaçlı kullanımlarına karşı kullanıcıların korunduğunu garanti edecek kadar güçlü değildir. CRL konumuna ve OCSP yanıtlayıcısına erişilebildiği durumlarda, doğrulama denetimleri oldukça güvenilir ve etkindir.

Ancak ağ ve bağlantı sorunları nedeniyle sertifika iptali denetimleri başarısız olduğunda, Internet Explorer da dahil olmak üzere tarayıcılar ve diğer istemci uygulamaları bu hataları yok sayabilir ve aksini belirten yeterli kanıt olmaması nedeniyle sertifikayı güvenilir olarak nitelendirebilir. Bu senaryolarda müşteriler bu sorundan etkilenebilir.

**Güncelleştirme ne yapıyor? **
Microsoft Windows'un desteklenen sürümlerine yönelik güncelleştirme, dokuz sahte sertifikayı Microsoft Windows'un yerel güvenilmeyen sertifika deposuna yerleştirerek bu sorunu giderir. Windows Mobile 6.x ve Windows Phone 7 aygıtlarına yönelik güncelleştirmeler, dokuz sahte sertifikayı aygıttaki yerel güvenilmeyen sertifika deposuna yerleştirerek bu sorunu giderir. Microsoft Kin ve Zune aygıtlarına yönelik güncelleştirmeler şu anda kullanılamamaktadır.

**Geçersiz sertifika hatasıyla karşılaştığımı nasıl anlayabilirim?**  
Internet Explorer bir geçersiz sertifika ile karşılaştığında, kullanıcılara "Bu web sitesinin güvenlik sertifikasında sorun var" iletisinin yer aldığı bir Web sayfası görüntülenir. Bu uyarı iletisi görüntülendiğinde, kullanıcılardan Web sayfasını kapatmaları ve bu siteden ayrılmaları istenir.

Bu ileti yalnızca Sertifika İptal Listesi (CRL) veya Çevrimiçi Sertifika Durumu Protokolü (OCSP) doğrulaması etkinleştirilmiş durumdayken sertifikanın geçersiz olduğu belirlenirse kullanıcılara sunulur. OCSP doğrulaması varsayılan olarak Windows Vista, Windows Server 2008, Windows 7 ve Windows Server 2008 R2'nin desteklenen sürümleri üzerinde Internet Explorer 7 ve sonraki Internet Explorer sürümlerinde etkinleştirilmiş durumdadır.

**Bu güncelleştirmeyi uyguladıktan sonra, Güvenilmeyen Sertifikalar klasöründeki sertifikaları nasıl doğrulayabilirim?**  
Sertifikaları görüntüleme hakkında bilgi için, [Nasıl Yapılır: Sertifikaları MMC Ek Bileşeniyle Görüntüleme](http://msdn.microsoft.com/en-us/library/ms788967.aspx) adlı MSDN makalesine bakın.

**Sertifikalar MMC ek bileşeninde**, aşağıdaki sertifikaların **Güvenilmeyen Sertifikalar** klasörüne eklenmiş olduklarını doğrulayın:

| Sertifika          | Yayımlayan             | Seri Numarası                                      |
|--------------------|------------------------|----------------------------------------------------|
| addons.mozilla.org | UTN-USERFirst-Hardware | 00 92 39 d5 34 8f 40 d1 69 5a 74 54 70 e1 f2 3f 43 |
| “Global Trustee”   | UTN-USERFirst-Hardware | 00 d8 f3 5f 4e b7 87 2b 2d ab 06 92 e3 15 38 2f b0 |
| login.live.com     | UTN-USERFirst-Hardware | 00 b0 b7 13 3e d0 96 f9 b5 6f ae 91 c8 74 bd 3a c0 |
| login.skype.com    | UTN-USERFirst-Hardware | 00 e9 02 8b 95 78 e4 15 dc 1a 71 0a 2b 88 15 44 47 |
| login.yahoo.com    | UTN-USERFirst-Hardware | 00 d7 55 8f da f5 f1 10 5b b2 13 28 2b 70 77 29 a3 |
| login.yahoo.com    | UTN-USERFirst-Hardware | 39 2a 43 4f 0e 07 df 1f 8a a3 05 de 34 e0 c2 29    |
| login.yahoo.com    | UTN-USERFirst-Hardware | 3e 75 ce d4 6b 69 30 21 21 88 30 ae 86 a8 2a 71    |
| mail.google.com    | UTN-USERFirst-Hardware | 04 7e cb e9 fc a5 5f 7b d0 9e ae 36 e1 0c ae 1e    |
| www.google.com     | UTN-USERFirst-Hardware | 00 f5 c8 6a f3 61 62 f1 3a 64 f5 4f 6d c9 58 7c 06 |

Önerilen Eylemler
-----------------

<span></span>
#### Güncelleştirmeyi yükleyin

Bu sorunun giderilmesine yardımcı olan bir güncelleştirme kullanıma sunulmuştur.

-   **Desteklenen tüm Microsoft Windows sürümleri**

    Müşterilerin büyük bir bölümü otomatik güncelleştirmeleri etkinleştirmiş durumdadır ve bu güncelleştirme otomatik olarak karşıdan yüklenip kurulacağı için herhangi bir işlem yapmaları gerekmemektedir. Otomatik güncelleştirmeleri etkinleştirmemiş olan müşterilerin güncelleştirmeleri el ile denetlemeleri ve bu güncelleştirmeyi yüklemeleri gerekir. Otomatik güncelleştirmelerin özel yapılandırma seçenekleri hakkında bilgi için, bkz. [Microsoft Bilgi Bankası makalesi 294871](http://support.microsoft.com/kb/294871).

    Yöneticiler ve kurumsal yüklemeler ya da bu güncelleştirmeyi el ile yüklemek isteyen son kullanıcılar için, Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi hemen uygulamalarını önerir.

    Bu güncelleştirme Microsoft Yükleme Merkezi'nden de edinilebilir; karşıdan yükleme bağlantıları için bkz. [Microsoft Bilgi Bankası makalesi 2524375](http://support.microsoft.com/kb/2524375).

-   **Windows Phone 7 aygıtları**

    Bu güncelleştirme yayımlandığı tarihte tüm Windows Phone 7 müşterilerine sunulmamıştır; bunun yerine, güncelleştirme müşterilerin telefonları için kullanılabilir olduğunda, müşteriler aygıtlarında bir bildirim alacaktır. Daha fazla bilgi edinmek veya güncelleştirmeyi yüklemek için, Windows Phone 7 müşterilerinin telefonlarını bir bilgisayara bağlamaları ve Zune PC istemcisini ya da Windows Phone 7 Connector'ı (Mac için) kullanarak güncelleştirme işlemini tamamlamaları gerekmektedir. Bu güncelleştirme hakkında daha fazla bilgi için, bkz: [Microsoft Bilgi Bankası makalesi 2524375](http://support.microsoft.com/kb/2524375).

    Zune PC istemcisini güncelleştirmek için, müşteriler [Microsoft Update](http://go.microsoft.com/fwlink/?linkid=40747) hizmetini kullanarak güncelleştirmeleri Microsoft Update sitesinden çevrimiçi olarak denetleyecek biçimde otomatik güncelleştirmeleri yapılandırabilir. Bu güncelleştirme otomatik olarak karşıdan yüklenip kurulacağı için, otomatik güncelleştirmeler özelliğini etkinleştirmiş ve güncelleştirmeleri Microsoft Update sitesinden çevrimiçi olarak denetleyecek biçimde yapılandırmış olan müşterilerin Zune yazılımlarını güncelleştirmek için herhangi bir işlem yapmaları gerekmemektedir.

-   **Windows Mobile 6.x aygıtları**

    Bu güncelleştirme Microsoft Yükleme Merkezi'nden yüklenebilir. Bu güncelleştirme hakkında daha fazla bilgi ve karşıdan yükleme bağlantıları için, bkz: [Microsoft Bilgi Bankası makalesi 2524375](http://support.microsoft.com/kb/2524375).

#### Önerilen Ek Eylemler

-   **Bu danışma belgesiyle ilişkili Microsoft Bilgi Bankası makalesini inceleyin**

    Bu sorun hakkında daha fazla bilgi için, bkz. [Microsoft Bilgi Bankası makalesi 2524375](http://support.microsoft.com/kb/2524375).

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

    Internet'te güvenliği sağlama konusunda daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.

-   **Microsoft Yazılımlarını Güncel Tutun**

    Microsoft yazılımlarını çalıştıran kullanıcılar, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Microsoft Update](http://go.microsoft.com/fwlink/?linkid=40747) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik güncelleştirme özelliği etkinleştirilmiş ve Microsoft ürünlerine yönelik güncelleştirmeler sağlanacak şekilde yapılandırılmışsa, güncelleştirmeler yayımlandıklarında size teslim edilir, ancak bunları yüklediğinizden emin olmanız gerekir.

### Diğer Bilgiler

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://go.microsoft.com/fwlink/?linkid=215201) altında listelenen program ortaklarınca sağlanan etkin koruma Web sitelerini ziyaret edin.

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz. [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132), Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (23 Mart 2011): Danışma belgesi yayımlandı.
-   V2.0 (19 Nisan 2011): Etkilenen yazılımlar ve aygıtlar bölümüne Windows Mobile 6.x, Windows Phone 7, Microsoft Kin ve Zune aygıtları eklendi.
-   V3.0 (3 Mayıs 2011): Windows Phone 7 aygıtlarına yönelik bir güncelleştirmenin yayımlandığı duyuruldu. Bu güncelleştirme yayımlandığı tarihte tüm müşterilere sunulmamıştır; daha fazla bilgi için Danışma Belgesi Hakkında SSS bölümüne bakın.
-   V4.0 (10 Mayıs 2011): Windows Mobile 6.x aygıtlarına yönelik bir güncelleştirmenin yayımlandığı duyuruldu.

*Built at 2014-04-18T01:50:00Z-07:00*
