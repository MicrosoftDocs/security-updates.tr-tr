---
TOCTitle: 2506014
Title: Microsoft Güvenlik Danışma Belgesi 2506014
ms:assetid: 2506014
ms:contentKeyID: 61235197
ms:mtpsurl: 'https://technet.microsoft.com/tr-TR/library/2506014(v=Security.10)'
---

Security Advisory

Microsoft Güvenlik Danışma Belgesi 2506014
==========================================

Windows İşletim Sistemi Yükleyicisi Güncelleştirmesi
----------------------------------------------------

Yayım Tarihi: 12 Nisan 2011 Salı

**Sürüm:** 1.0

### Genel Bilgiler

#### Yürütmeyle İlgili Özet

Microsoft, sürücü imzalama zorlamasındaki bir sorunu gidermek üzere winload.exe dosyasına yönelik bir güncelleştirmenin kullanılabilir olduğunu duyurmaktadır. Bu, güvenlik güncelleştirmesi yayımlanmasını gerektirecek bir sorun değildir; ancak bu güncelleştirme, imzalanmamış sürücülerin winload.exe tarafından yüklenmesine olanak tanıyan bir yönteme yöneliktir. Bu teknik, genellikle kötü amaçlı yazılımlar tarafından sisteme ilk bulaştıktan sonra sistemde kalıcı olmak için kullanılır.

Bu sorun Windows Vista, Windows Server 2008, Windows 7 ve Windows Server 2008 R2'nin x64 tabanlı sürümlerini etkiler ve güncelleştirme bu işletim sistemi sürümlerine yöneliktir. Bu sürüm hakkında daha fazla bilgi için, bkz: [Microsoft Bilgi Bankası makalesi 2506014](http://support.microsoft.com/kb/2506014).

### Danışma Belgesi Ayrıntıları

#### Sorun Başvuruları

Bu sorun ile ilgili daha fazla bilgi için aşağıdaki başvurulara bakın:

| Başvurular                           | Kimlik                                             |
|--------------------------------------|----------------------------------------------------|
| **Microsoft Bilgi Bankası Makalesi** | [2506014](http://support.microsoft.com/kb/2506014) |

#### Etkilenen ve Etkilenmeyen Yazılımlar

Bu danışma belgesinde aşağıdaki yazılım anlatılır.

|                                                                                                                               |
|-------------------------------------------------------------------------------------------------------------------------------|
| Etkilenen Yazılımlar                                                                                                          |
| Windows Vista x64 Edition Service Pack 1 ve Windows Vista x64 Edition Service Pack 2                                          |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2               |
| x64 tabanlı sistemler için Windows 7 ve x64 tabanlı sistemler için Windows 7 Service Pack 1                                   |
| x64 tabanlı sistemler için Windows Server 2008 R2 ve x64 tabanlı sistemler için Windows Server 2008 R2 Service Pack 1         |
| **Etkilenmeyen Yazılımlar**                                                                                                   |
| Windows XP Service Pack 3                                                                                                     |
| Windows XP Professional x64 Edition Service Pack 2                                                                            |
| Windows Server 2003 Service Pack 2                                                                                            |
| Windows Server 2003 x64 Edition Service Pack 2                                                                                |
| Itanium Tabanlı Sistemler için Windows Server 2003 SP2                                                                        |
| Windows Vista Service Pack 1 ve Windows Vista Service Pack 2                                                                  |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2       |
| 32-bit sistemler için Windows 7 ve 32-bit sistemler için Windows 7 Service Pack 1                                             |
| Itanium tabanlı sistemler için Windows Server 2008 R2 ve Itanium tabanlı sistemler için Windows Server 2008 R2 Service Pack 1 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesi, sürücü imzalama zorlamasındaki bir sorunu gidermek üzere güvenlikle ilgili olmayan bir güncelleştirmenin açıklama sağlar ve bildirimde bulunur. Güncelleştirme, imzalanmamış sürücülerin winload.exe tarafından yüklenmesine olanak tanıyan bir yönteme yöneliktir. Bu teknik, genellikle kök dizin yazılımları gibi kötü amaçlı yazılımlar tarafından sisteme ilk bulaştıktan sonra sistemde kalıcı olmak için kullanılır. Bu sorun, yukarıdaki **Etkilenen Yazılımlar** tablosunda listelenen yazılımları etkiler.

**Sorun neden oluşmaktadır?**  
Önyükleme işlemi sırasında, winload.exe aracı, sistem ikili dosyalarının imzalanmış olup olmadığını belirler. Bu işlemdeki bazı tutarsızlıklar nedeniyle, imzalanmamış ikili dosyalar yüklenebilir. Bu durumda, Windows belirli işletim sistemi bileşenlerinin bütünlüğünü garanti edemez.

**Windows İşletim Sistemi Yükleyicisi (winload.exe) nedir?**  
Windows İşletim Sistemi Yükleyicisi (winload.exe), önyükleme sırasında başlatılan sürücülerin yanı sıra Windows Çekirdeği'ni ve bağımlı dosyalarını yükler. Bu bileşen ayrıca temel aygıt ve yapılandırma bilgilerini almak üzere bir sistemin BIOS'unu sorgulayan kod içerir. Bu uygulama, işletim sisteminin bir parçasıdır ve Windows'un belirli bir sürümünü yükler. İşletim sistemi çekirdeğini yüklemek ve kritik aygıt sürücülerini yerel bir sabit diskten önyüklemek için bellenim kullanır.

**Sürücü imzalama nedir?**  
Sürücü imzalama, bir dijital imzayı sürücü paketiyle ilişkilendirir. Windows aygıt yüklemesi sürücü paketlerinin bütünlüğünü ve sürücü paketlerini sağlayan satıcının (yazılım yayımcısının) kimliğini doğrulamak için dijital imzalar kullanır. Bunun yanı sıra, Windows Vista ve sonraki Windows sürümlerinin x64 tabanlı sürümlerine yönelik çekirdek modu kod imzalama ilkesinde, bir çekirdek modu sürücüsünün yüklenebilmesi için imzalanmış olması gerektiği belirtilir. Sürücü imzalama hakkında daha fazla bilgi için, [Sürücü İmzalama](http://msdn.microsoft.com/en-us/library/ff544865(vs.85).aspx) adlı MSDN makalesine bakın.

**Kök dizin yazılımı nedir?**  
Kök dizin yazılımı, başlıca amacı kendisini ya da başka kötü amaçlı yazılımları gizlemek gibi, sistem yöneticisi tarafından kolayca algılanamayan veya geri alınmayan işlevler gerçekleştirmek olan bir programdır.

**Bu güncelleştirme, kök dizin yazılımı bulaşmış bir sistemden kök dizin yazılımını kaldırıyor mu?**  
Hayır. Güncelleştirme, kök dizin yazılımlarının kötü amaçlı yazılımdan koruma yazılımlarından gizlenmek için kullandıkları bilinen bir yöntemi engeller. Bu güncelleştirme yüklendikten sonra, kök dizin yazılımı bulaşmış bir sistemin yine de başka yollarla temizlenmesi gerekir.

**Sistemine bir kök dizin yazılımı bulaşmış olup olmadığını nasıl belirleyebilirim?**
Güncelleştirme yüklendikten sonra, yüklü bir kötü amaçlı yazılımdan koruma yazılımı, kök dizin yazılımlarını algılayabilmeli ve bu durumu size bildirebilmelidir.

**Bir kök dizin yazılımını nasıl kaldırabilirim?**
Çoğu kök dizin yazılımının el ile temizlenmesi önerilmez. Bu tehdidi ve diğer istenmeyen yazılımları algılamak ve bilgisayarınızdan kaldırmak için Microsoft [Kötü Amaçlı Yazılımları Temizleme Aracı](http://www.microsoft.com/security/malwareremove/default.aspx)'nı, [Microsoft Security Essentials](http://www.microsoft.com/security_essentials/)'ı, [Windows Live OneCare güvenlik tarayıcısını](http://onecare.live.com/site/en-us/default.htm) veya güncel olan başka bir tarama ve temizleme aracını kullanın. Microsoft güvenlik ürünleri hakkında daha fazla bilgi için, bkz: <http://www.microsoft.com/protect/products/computer/default.mspx>.

**Bu güncelleştirme gelecekteki bulaşmaları engelleyebilir mi?**
Hayır. Bu güncelleştirme, kök dizin yazılımlarının gizlenmesini zorlaştırır; ancak herhangi bir güvenlik açığını gidermediği için, gelecekteki kötü amaçlı yazılım bulaşmalarını engellemez.

**Bu güncelleştirme neden yalnızca x64 tabanlı sistemler için kullanılabiliyor?**
Sürücü imzalama, listelenen Windows işletim sistemlerinin 32-bit sürümleri için bir gereklilik değildir. Itanium tabanlı sistemler bu sorundan etkilenmez.

**İmzalanmış ikili dosyalar oluşturan bir geliştiriciyim. Bu güncelleştirme tüm ikili dosyalarımı yeniden imzalamamı gerektirecek mi?**
Hayır. Bu güncelleştirme, daha önce imzalanmış ikili dosyalarda herhangi bir değişiklik yapılmasını gerektirmez.

**Microsoft bu güncelleştirmeyi Windows Update Web sitesinde nasıl listeleyecek?**
Windows çekirdeği güncelleştirmesi, Windows Update Web sitesinde yüksek öncelikli bir güncelleştirme olarak yayımlanmıştır. Güncelleştirmeyi henüz edinmemiş ve yukarıda listelenen yazılımları çalıştıran müşteriler için, Windows Update sitesinde "Yüksek Öncelikli" Güncelleştirmeler kategorisinde listelenecektir.

**Bu güncelleştirme Otomatik Güncelleştirmeler aracılığıyla dağıtılacak mı?**
Evet, bu güncelleştirme yukarıdaki **Etkilenen Yazılımlar** tablosunda listelenen sistemlere Otomatik Güncelleştirmeler aracılığıyla dağıtılacaktır.

**Bu güncelleştirme için bir bülten yayımlanması gerekiyor mu?**
Hayır; bu, bir Microsoft güvenlik bülteni ve güvenlik güncelleştirmesi gerektiren bir sorun değildir. Bir programın yukarıda açıklandığı şekilde kod yürütebilmesi için zaten ayrıcalığı yükseltilmiş olarak yürütülüyor olması gerekir. Güncelleştirme, yalnızca geçerli bir sertifika yetkilisi tarafından imzalanmış olan programların önyükleme sırasında winload.exe aracında yürütülebilmesini sağlayacak değişiklikler yapmaktadır.

**Bu güvenlik danışma belgesi, güvenlikle ilgili olmayan bir güncelleştirme hakkındadır. Bu bir çelişki değil mi?**  
Güvenlik danışma belgeleri, güvenlik bülteni gerektirmemesine karşın müşterilerin genel güvenliğini etkileyebilecek güvenlik değişikliklerine yöneliktir. Güvenlik danışma belgeleri, Microsoft'un güvenlik açığı olarak sınıflandırılmayan ve bir güvenlik bülteni gerektirmeyebilecek ya da henüz bir güvenlik bülteni yayımlanmamış olan sorunlar için güvenlikle ilgili bilgileri müşterileriyle paylaşmak amacıyla kullandığı bir yöntemdir. Bu durumda, güvenlik güncelleştirmeleri de dahil olmak üzere bundan sonraki güncelleştirmeleri gerçekleştirme becerinizi etkileyen bir güncelleştirmenin kullanılabilir olduğu duyurulmaktadır. Bu nedenle, bu danışma belgesi belirli bir güvenlik açığını gidermez; bunun yerine, genel güvenliğinizi artırır.

Önerilen Eylemler
-----------------

<span></span>
**Bu danışma belgesiyle ilişkili Microsoft Bilgi Bankası makalelerini inceleyin**

Müşterilerin bu güncelleştirmeleri yüklemesi önerilir. Bu güncelleştirmeler hakkında daha fazla bilgi edinmek isteyen müşterilerimiz [Microsoft Bilgi Bankası makalesi 2506014](http://support.microsoft.com/kb/2506014)'ü incelemelidir.

Bu danışma belgesinde kullanılan güncelleştirme gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).

**Bilgisayarınızı Koruyun**

Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

**Windows'u Güncel Tutun**

Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://go.microsoft.com/fwlink/?linkid=215201) altında listelenen program ortaklarınca sağlanan etkin koruma Web sitelerini ziyaret edin.

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz. [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132), Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (12 Nisan 2011): Danışma belgesi yayımlandı.

*Built at 2014-04-18T01:50:00Z-07:00*
