---
TOCTitle: 2641690
Title: Microsoft Güvenlik Danışma Belgesi 2641690
ms:assetid: 2641690
ms:contentKeyID: 61235203
ms:mtpsurl: 'https://technet.microsoft.com/tr-TR/library/2641690(v=Security.10)'
---

Security Advisory

Microsoft Güvenlik Danışma Belgesi 2641690
==========================================

Sahte Dijital Sertifikalar Kimlik Sahtekarlığına Neden Olabilir
---------------------------------------------------------------

Yayım Tarihi: 10 Kasım 2011 Perşembe | Güncelleştirme Tarihi: 19 Ocak 2012 Perşembe

**Sürüm:** 3.0

### Genel Bilgiler

#### Yürütmeyle İlgili Özet

Microsoft, Entrust ve GTE CyberTrust bünyesindeki Malezyalı bir alt sertifika yetkilisi olan DigiCert Sdn. Bhd şirketinin zayıf 512 bit anahtarları olan 22 sertifika yayımladığını bilmektedir. Bu zayıf şifreleme anahtarları kırıldıklarında, bir saldırganın bu sertifikaları kullanarak Internet Explorer kullanıcıları da dahil olmak üzere tüm Web tarayıcısı kullanıcılarına yönelik olarak içeriği sızdırmasına, kimlik avı saldırıları veya ortadaki adam saldırıları gerçekleştirmesine olanak verebilir. Bu sorun herhangi bir Microsoft ürününde bulunan bir güvenlik açığı olmamakla birlikte, Microsoft Windows'un tüm desteklenen sürümlerini etkilemektedir.

DigiCert Sdn. Bhd, Microsoft Kök Sertifikası Programı'nın bir üyesi olan DigiCert, Inc. şirketinin bağlı kuruluşu değildir.

Bu sertifikalardan birinin dolandırıcılık amacıyla yayımlandığına dair bir gösterge bulunmamaktadır. Bunun yerine, zayıf şifreleme anahtarları nedeniyle bazı sertifikalar yinelenebilir ve dolandırıcılık amacıyla kullanılabilir.

Microsoft, Microsoft Windows'un tüm desteklenen sürümleri için DigiCert Sdn. Bhd güven ilişkisini iptal eden bir güncelleştirme sağlamaktadır. Bu güncelleştirme, şu iki ara CA sertifikasının güven ilişkisini iptal eder:

-   Entrust.net Sertifika Yetkilisi (2048) tarafından yayımlanan Digisign Server ID – (Enrich)
-   GTE CyberTrust Global Root tarafından yayımlanan Digisign Server ID (Enrich)

**Öneri.** Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi hemen uygulamalarını önerir. Daha fazla bilgi için bu danışma belgesinin **Önerilen Eylemler** bölümüne bakın.

**Bilinen Sorunlar.**[Microsoft Bilgi Bankası makalesi 2641690](http://support.microsoft.com/kb/2641690) müşterilerin bu güncelleştirmeyi yüklerken karşılaşabileceği bilinen sorunları belgelemektedir. Bu makale ayrıca, bu sorunlar için önerilen çözümleri de içermektedir.

### Danışma Belgesi Ayrıntıları

#### Sorun Başvuruları

Bu sorun ile ilgili daha fazla bilgi için aşağıdaki başvurulara bakın:

| Başvurular                           | Kimlik                                             |
|--------------------------------------|----------------------------------------------------|
| **Microsoft Bilgi Bankası makalesi** | [2641690](http://support.microsoft.com/kb/2641690) |

#### Etkilenen Yazılımlar ve Aygıtlar

Bu danışma belgesinde aşağıdaki yazılımlar ve aygıtlar anlatılır.

| **Etkilenen Yazılımlar**                                                                                                          |
|-------------------------------------------------------------------------------------------------------------------------------|
| Windows XP Service Pack 3                                                                                                     |
| Windows XP Professional x64 Edition Service Pack 2                                                                            |
| Windows Server 2003 Service Pack 2                                                                                            |
| Windows Server 2003 x64 Edition Service Pack 2                                                                                |
| Itanium Tabanlı Sistemler için Windows Server 2003 SP2                                                                        |
| Windows Vista Service Pack 2                                                                                                  |
| Windows Vista x64 Edition Service Pack 2                                                                                      |
| 32-bit sistemler için Windows Server 2008 Service Pack 2\*                                                                    |
| x64 tabanlı sistemler için Windows Server 2008 Service Pack 2\*                                                               |
| Itanium tabanlı sistemler için Windows Server 2008 Service Pack 2                                                             |
| 32-bit sistemler için Windows 7 ve 32-bit sistemler için Windows 7 Service Pack 1                                             |
| x64 tabanlı sistemler için Windows 7 ve x64 tabanlı sistemler için Windows 7 Service Pack 1                                   |
| x64 tabanlı sistemler için Windows Server 2008 R2 ve x64 tabanlı sistemler için Windows Server 2008 R2 Service Pack 1\*       |
| Itanium tabanlı sistemler için Windows Server 2008 R2 ve Itanium tabanlı sistemler için Windows Server 2008 R2 Service Pack 1 |

**\*Sunucu Çekirdeği yüklemesi etkilenir.** Bu danışma belgesi, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümleri için geçerlidir. Bu yükleme seçeneği hakkında daha fazla bilgi için, [Sunucu Çekirdeği Yüklemesini Yönetme](http://technet.microsoft.com/en-us/library/ee441255(ws.10).aspx) ve [Sunucu Çekirdeği Yüklemesine Hizmet Verme](http://technet.microsoft.com/en-us/library/ff698994(ws.10).aspx) adlı TechNet makalelerine bakın. Sunucu Çekirdeği yükleme seçeneği Windows Server 2008'in ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

| Etkilenen Aygıtlar |
|--------------------|
| Windows Mobile 6.x |
| Windows Phone 7    |
| Windows Phone 7.5  |

Sık Sorulan Sorular
-------------------

<span></span>
**Bu danışma belgesi** **19 Ocak 2012'de neden yeniden düzenlendi?**  
Microsoft bu danışma belgesini Windows Mobile 6.x, Windows Phone 7 ve Windows Phone 7.5 aygıtlarına yönelik bir güncelleştirmenin yayımlandığını duyurmak üzere yeniden düzenledi. Daha fazla bilgi için, bkz: [Microsoft Bilgi Bankası makalesi 2641690](http://support.microsoft.com/kb/2641690).

**Bu danışma belgesi 16 Kasım 2011'de neden yeniden düzenlendi?**  
Microsoft bu danışma belgesini Windows XP Professional x64 Edition Service Pack 2 ve Windows Server 2003'ün tüm desteklenen sürümleri için KB2641690 güncelleştirmesinin yeniden yayımlandığını duyurmak üzere yeniden düzenledi. Yeniden yayımlanan güncelleştirme, Windows Server Update Services (WSUS) kullanan müşteriler tarafından bildirilen ve güncelleştirmenin uygulanabilirliğinin düzgün şekilde algılanmamasına neden olan bir sorunu giderir.

Windows XP Professional x64 Edition Service Pack 2 ve Windows Server 2003'ün tüm desteklenen sürümlerini kullanan müşteriler bu danışma belgesinde açıklanan sahte sertifikaların kullanılmasına karşı korunmak için KB2641690 güncelleştirmesinin yeniden yayımlanan sürümünü uygulamalıdır. Windows XP Service Pack 3 ve Windows Vista, Windows Server 2008, Windows 7 ve Windows Server 2008 R2'nin desteklenen sürümlerini kullananlar bu yeniden yayımlamadan etkilenmezler.

Müşterilerin büyük bir bölümü otomatik güncelleştirmeleri etkinleştirmiş durumdadır ve yeniden yayımlanan KB2641690 güncelleştirmesi otomatik olarak karşıdan yüklenip kurulacağı için herhangi bir işlem yapmaları gerekmemektedir.

**Bu danışma belgesinin kapsamı nedir?**  
Bu danışma belgesinin amacı, müşterilere DigiCert Sdn. Bhd şirketinin zayıf 512 bit anahtarlar kullanılan 22 sertifika yayımladığını bildirmektir. Bu zayıf anahtarlar, bazı sertifikaların güvenliğinin aşılmasına olanak vermiştir. Microsoft bu alt CA'nın güven ilişkisini, iki ara CA sertifikasını Microsoft Güvenilmeyen Sertifika Deposu'na taşıyan bir güncelleştirmeyle iptal etmiştir.

**Bu soruna ne neden olmaktadır?**  
Microsoft Kök Sertifikası Programı bünyesindeki bir CA olan Entrust tarafından, alt CA'larından biri olan DigiCert Sdn. Bhd şirketinin zayıf 512 bit anahtarlar kullanılan 22 sertifika yayımladığı Microsoft'a bildirilmiştir. Bu alt CA ayrıca uygun kullanım uzantıları veya iptal bilgileri olmadan sertifika yayımlamıştır. Bu, [Microsoft Kök Sertifikası Programı gereksinimlerinin](http://technet.microsoft.com/en-us/library/cc751157.aspx) ihlali anlamına gelmektedir.

Bu sertifikalardan birinin dolandırıcılık amacıyla yayımlandığına dair bir gösterge bulunmamaktadır. Bunun yerine, zayıf şifreleme anahtarları nedeniyle bazı sertifikalar yinelenebilir ve dolandırıcılık amacıyla kullanılabilir. Entrust ve GTE CyberTrust, DigiCert Sdn. Bhd için yayımlanan ara CA sertifikalarını iptal etmiştir. Microsoft müşterilere daha fazla koruma sağlamak için bu iki ara sertifikanın güven ilişkisini iptal eden bir güncelleştirme sağlamaktadır.

**Saldırgan bir sertifikayı nasıl yineleyebilir?**  
Bir dijital imza yalnızca sertifikanın özel anahtarına sahip olan kişi tarafından oluşturulabilir. Saldırgan özel anahtarı tahmin etmeyi deneyebilir ve matematik teknikleri kullanarak tahminin doğru olup olmadığını belirleyebilir. Özel anahtarı tahmin etme başarısının zorluğu, anahtarda kullanılan bit sayısıyla orantılıdır. Dolayısıyla, anahtar ne kadar büyükse saldırganın özel anahtarı tahmin etmesi de o kadar zaman alır. Modern donanımlar kullanılarak, 512 bit anahtarlar kısa bir süre içinde başarıyla tahmin edilebilir.

**Bir saldırgan** **sahte sertifikaları nasıl kullanabilir?**  
Bir saldırgan 512 bit sertifikaları kullanarak, Internet Explorer kullanıcıları da dahil olmak üzere tüm Web tarayıcısı kullanıcılarına yönelik olarak içerik sızdırabilir ve kimlik avı saldırıları ya da ortadaki adam saldırıları gerçekleştirebilir.

**Microsoft bu sorunun giderilmesine yardımcı olmak için ne yapıyor?**  
Bu sorun herhangi bir Microsoft ürünündeki bir sorundan kaynaklanmamaktadır, ancak yine de Entrust ve GTE CyberTrust tarafından yayımlanan iki ara sertifikayı Microsoft Güvenilmeyen Sertifika Deposu'na taşıyan bir güncelleştirme yayımladık. Microsoft, müşterilerinin güncelleştirmeyi hemen uygulamasını önerir.

**Ortadaki adam saldırısı nedir?**  
Ortadaki adam saldırısı, bir saldırganın iletişim kuran iki kullanıcı arasındaki iletişimi bu kullanıcıların bilgisi olmadan kendi bilgisayarı aracılığıyla yeniden yönlendirmesidir. İletişim kuran her iki kullanıcı da yalnızca diğeriyle iletişim kurduğunu düşünerek iletişim trafiğini farkında olmadan saldırgana gönderir ve saldırgandan alır.

**Sertifika yetkilisi (CA) nedir?**  
Sertifika yetkilileri, sertifikaları yayımlayan kuruluşlardır. Kişilere veya diğer sertifika yetkililerine ait olan ortak anahtarları oluşturur, orijinalliklerini doğrular ve sertifika isteyen bir kişinin ya da kuruluşun kimliğini doğrularlar.

**Sertifikayı iptal etmek için uygulanması gereken yordam nedir?**  
Bu sertifikalar kullanılırsa sertifikaların kabul edilmesinin sertifika yetkilisi tarafından önlenmesi için kullanılabilecek standart bir yordam bulunmaktadır. Sertifikayı verenler, geçersiz olarak nitelendirilmesi gereken tüm sertifikaların listelendiği bir Sertifika İptal Listesi'ni (CRL) düzenli aralıklarla yayımlar. Her sertifikada, CRL Dağıtım Noktası (CDP) adı verilen ve CRL'nin edinilebileceği konumu belirten bir veri parçası sağlanmalıdır.

Bir dijital sertifikanın kimliğinin Web tarayıcıları tarafından doğrulanabilmesinin bir başka yolu da Çevrimiçi Sertifika Durumu Protokolü'nün (OCSP) kullanılmasıdır. OCSP, dijital sertifikayı imzalamış olan Sertifika Yetkilisi'nin (CA) barındırdığı bir OCSP yanıtlayıcısına bağlanarak, sertifikanın etkileşimli olarak doğrulanabilmesini sağlar. Tüm sertifikalar, yerleşik olarak bulunan Yetkili Bilgi Erişimi (AIA) uzantısı aracılığıyla OCSP sağlayıcısı konumuna bir işaretçi sağlaması gerekir. Bunun yanı sıra, OCSP zımbalama özelliği, Web sunucusunun istemciye bir OCSP doğrulaması yanıtı sağlamasına olanak verir.

OCSP doğrulaması varsayılan olarak Windows Vista, Windows Server 2008, Windows 7 ve Windows Server 2008 R2'nin desteklenen sürümleri üzerinde Internet Explorer 7 ve sonraki Internet Explorer sürümlerinde etkinleştirilmiş durumdadır. Bu işletim sistemlerinde OCSP doğrulaması denetimi başarısız olursa, tarayıcı, ilgili sertifikayı CRL Konumu'na başvurarak doğrular.

Bazı ağ dağıtımları çevrimiçi OCSP veya CRL güncelleştirmelerini engelleyebileceği için, Microsoft tüm Microsoft Windows sürümleri için bu sertifikaları Microsoft Güvenilmeyen Sertifika Deposu'na ekleyen bir güncelleştirme yayımlamıştır. Bu sertifikaların Microsoft Güvenilmeyen Sertifika Deposu'na taşınması, bu sahte sertifikalara hiçbir ağ dağıtımı senaryosunda güvenilmemesini sağlar.

Sertifika iptal denetimleri hakkında daha fazla bilgi için, [Sertifika İptali ve Durum Denetimi](http://technet.microsoft.com/en-us/library/ee619730(ws.10).aspx) adlı TechNet makalesine bakın.

**Geçersiz sertifika hatasıyla karşılaştığımı nasıl anlayabilirim?**  
Internet Explorer bir geçersiz sertifika ile karşılaştığında, kullanıcılara "Bu web sitesinin güvenlik sertifikasında sorun var" iletisinin yer aldığı bir Web sayfası görüntülenir. Bu uyarı iletisi görüntülendiğinde, kullanıcılardan Web sayfasını kapatmaları ve bu siteden ayrılmaları istenir.

Bu ileti yalnızca Sertifika İptal Listesi (CRL) veya Çevrimiçi Sertifika Durumu Protokolü (OCSP) doğrulaması etkinleştirilmiş durumdayken sertifikanın geçersiz olduğu belirlenirse kullanıcılara sunulur. OCSP doğrulaması varsayılan olarak Windows Vista, Windows Server 2008, Windows 7 ve Windows Server 2008 R2'nin desteklenen sürümleri üzerinde Internet Explorer 7 ve sonraki Internet Explorer sürümlerinde etkinleştirilmiş durumdadır.

**Bu güncelleştirmeyi uyguladıktan sonra, Microsoft Güvenilmeyen Sertifikalar Deposu'ndaki sertifikaları nasıl doğrulayabilirim?**  
Sertifikaları görüntüleme hakkında bilgi için, [Nasıl Yapılır: Sertifikaları MMC Ek Bileşeniyle Görüntüleme](http://msdn.microsoft.com/en-us/library/ms788967.aspx) adlı MSDN makalesine bakın.

**Sertifikalar MMC ek bileşeninde**, aşağıdaki sertifikaların **Güvenilmeyen Sertifikalar** klasörüne eklenmiş olduklarını doğrulayın:

| Sertifika                     | Yayımlayan                             | Thumbprint                                                    |
|-------------------------------|----------------------------------------|---------------------------------------------------------------|
| Digisign Server ID - (Enrich) | Entrust.net Sertifika Yetkilisi (2048) | ‎ 8e 5b d5 0d 6a e6 86 d6 52 52 f8 43 a9 d4 b9 6d 19 77 30 ab |
| Digisign Server ID (Enrich)   | GTE CyberTrust Global Root             | ‎51 c3 24 7d 60 f3 56 c7 ca 3b af 4c 3f 42 9d ac 93 ee 7b 74  |

Önerilen Eylemler
-----------------

<span></span>
**Desteklenen tüm Microsoft Windows sürümleri**

Müşterilerin büyük bir bölümü otomatik güncelleştirmeleri etkinleştirmiş durumdadır ve KB2641690 güncelleştirmesi otomatik olarak karşıdan yüklenip kurulacağı için herhangi bir işlem yapmaları gerekmemektedir. Otomatik güncelleştirmeleri etkinleştirmemiş olan müşterilerin güncelleştirmeleri el ile denetlemeleri ve bu güncelleştirmeyi yüklemeleri gerekir. Otomatik güncelleştirmelerin özel yapılandırma seçenekleri hakkında bilgi için, bkz. [Microsoft Bilgi Bankası makalesi 294871](http://support.microsoft.com/kb/294871).

Yöneticiler ve kurumsal yüklemeler ya da KB2641690 güncelleştirmesini el ile yüklemek isteyen son kullanıcılar için, Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi hemen uygulamalarını önerir. Güncelleştirmenin elle nasıl yükleneceği hakkında daha fazla bilgi için bkz. [Microsoft Bilgi Bankası makalesi 2641690](http://support.microsoft.com/kb/2641690).

**Windows Mobile 6.x, Windows Phone 7 ve Windows Phone 7.5 aygıtları**

Windows Mobile 6.x, Windows Phone 7 ve Windows Phone 7.5 aygıtlarına yönelik güncelleştirme hakkında bilgi için, bkz: [Microsoft Bilgi Bankası makalesi 2641690](http://support.microsoft.com/kb/2641690).

#### Önerilen Ek Eylemler

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

    Internet'te güvenliği sağlama konusunda daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.

-   **Microsoft Yazılımlarını Güncel Tutun**

    Microsoft yazılımlarını çalıştıran kullanıcılar, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Microsoft Update](http://go.microsoft.com/fwlink/?linkid=40747) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik güncelleştirme özelliği etkinleştirilmiş ve Microsoft ürünlerine yönelik güncelleştirmeler sağlanacak şekilde yapılandırılmışsa, güncelleştirmeler yayımlandıklarında size teslim edilir, ancak bunları yüklediğinizden emin olmanız gerekir.

### Diğer Bilgiler

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://go.microsoft.com/fwlink/?linkid=215201) altında listelenen program ortaklarınca sağlanan etkin koruma web sitelerini ziyaret edin.

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&showpage=1&ws=technet&sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (10 Kasım 2011): Danışma belgesi yayımlandı.
-   V2.0 (16 Kasım 2011): KB2641690 güncelleştirmesinin yeniden yayımlandığını duyurmak üzere tekrar düzenlendi. Daha fazla bilgi için bu danışma belgesindeki Güncelleştirme Hakkında SSS bölümüne bakın. Bunun yanı sıra, Yürütmeyle İlgili Özet altındaki Bilinen Sorunlar bölümüne Microsoft Bilgi Bankası makalesi 2641690 için bir bağlantı eklendi.
-   V3.0 (19 Ocak 2012): Windows Mobile 6.x, Windows Phone 7 ve Windows Phone 7.5 aygıtlarına yönelik bir güncelleştirmenin yayımlandığını duyurmak üzere yeniden düzenlendi.

*Built at 2014-04-18T01:50:00Z-07:00*
