---
TOCTitle: 979267
Title: Microsoft Güvenlik Danışma Belgesi 979267
ms:assetid: 979267
ms:contentKeyID: 61235284
ms:mtpsurl: 'https://technet.microsoft.com/tr-TR/library/979267(v=Security.10)'
---

Security Advisory

Microsoft Güvenlik Danışma Belgesi 979267
=========================================

Windows XP ile Sağlanan Adobe Flash Player 6'daki Güvenlik Açıkları Uzaktan Kod Yürütülmesine Olanak Verebilir
--------------------------------------------------------------------------------------------------------------

Yayım Tarihi: 12 Ocak 2010 Salı

### Genel Bilgiler

#### Yürütmeyle İlgili Özet

Microsoft, Windows XP ile sağlanan Adobe Flash Player 6'daki güvenlik açıklarıyla ilgili raporlardan haberdardır. Bildirilen güvenlik açıklarını kullanmaya çalışan saldırılar olduğuna veya müşterilerin etkilendiğine dair henüz bir rapor alınmamıştır, ancak kullanıcıların Adobe ürünü Flash Player'ın en son sürümüne yükseltmeleri önerilmektedir.

Adobe Flash Player 6 sürümü Windows XP ile birlikte sağlanmıştır ve kullanıcı özel olarak hazırlanmış bir Web sayfasını görüntülediğinde uzaktan kod yürütülmesine olanak veren birden fazla güvenlik açığı içermektedir. Adobe bu güvenlik açıklarını Adobe Flash Player'ın yeni sürümlerinde gidermiştir. Microsoft, bilgisayarında Adobe Flash Player 6 yüklü olan Windows XP kullanıcılarının Adobe ürünü en güncel Flash Player sürümüne güncelleştirmelerini önermektedir.

### Danışma Belgesi Ayrıntıları

#### Etkilenen ve Etkilenmeyen Yazılımlar

Bu danışma belgesinde aşağıdaki yazılım anlatılır.

|                                                                                                                         |
|-------------------------------------------------------------------------------------------------------------------------|
| Etkilenen Yazılımlar                                                                                                    |
| Windows XP Service Pack 2 ve Windows XP Service Pack 3                                                                  |
| Windows XP Professional x64 Edition Service Pack 2                                                                      |
| Etkilenmeyen Yazılımlar                                                                                                 |
| Microsoft Windows 2000 Service Pack 4                                                                                   |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista, Windows Vista Service Pack 1 ve Windows Vista Service Pack 2                                             |
| Windows Vista x64 Edition, Windows Vista x64 Edition Service Pack 1 ve Windows Vista x64 Edition Service Pack 2         |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |
| 32-bit sistemler için Windows 7                                                                                         |
| x64 tabanlı sistemler için Windows 7                                                                                    |
| x64 tabanlı sistemler için Windows Server 2008 R2                                                                       |
| Itanium tabanlı sistemler için Windows Server 2008 R2                                                                   |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Microsoft, Windows XP'nin **Etkilenen Yazılımlar** bölümünde listelenen desteklenen sürümleri ile sağlanan Adobe Flash Player 6'yı etkileyen güvenlik açığı raporlarından haberdardır. Bu, kullanıcılara Windows XP sistemlerden Adobe Flash Player 6'yı kaldırmalarını ve/veya Adobe ürünü Flash Player'ın en güncel sürümünü yüklemelerini bildiren bir danışma belgesidir.

**Adobe Flash Player nedir?**  
Adobe Flash Player, çeşitli işletim sistemleri ve tarayıcılar üzerinde etkileşimli içerik, video ve uygulamalar sunan küçük bir tarayıcı eklentisi ve çalışma zamanıdır. Adobe Flash Player hakkında daha fazla bilgi için, [Adobe Flash Player Giriş Sayfasını](http://www.adobe.com/products/flashplayer/) ziyaret edin.

**Bu tehdide ne neden olmaktadır?**  
Bir Web'de gezinme senaryosunda kullanıldığında Windows XP ile sağlanan Adobe Flash Player 6'da birden fazla güvenlik açığı bulunmaktadır. Bu güvenlik açıklarından yararlanan bir saldırgan etkilenen sistemde kod çalıştırabilir.

**Bir saldırgan güvenlik açığından nasıl yararlanabilir?**  
Bir saldırgan, bu güvenlik açıklarından Internet Explorer yardımıyla yararlanacak biçimde tasarlanmış özel hazırlanmış bir Web sitesi barındırabilir ve kullanıcıyı bu Web sitesini görüntülemeye ikna edebilir. Buna, güvenliği aşılan Web siteleri ve kullanıcı tarafından sağlanan içeriği veya reklamları kabul eden ya da barındıran Web siteleri de dahil olabilir. Bu Web sitelerinde bu güvenlik açığından yararlanan özel hazırlanmış içerik bulunabilir. Ancak bu durumların hiçbirinde, saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya Anlık İleti isteğindeki kendi Web sitesine götüren bir bağlantıyı tıklatmalarını sağlayarak onları bu Web sitesine çekmesi gerekir. Etkilenen sistemlere Web içeriği ulaştırmak için başlık reklamları veya başka yöntemler kullanılarak da özel olarak oluşturulmuş Web içeriği görüntülenebilir.

**Adobe Flash Player 6'yı nasıl kaldırabilirim?**
Windows XP sistemlerde Adobe Flash Player 6'yı kaldırmanın birden fazla yolu vardır. Adobe Flash Player 6'yı el ile kaldırmayla adımlarını içeren yönergeler için, bkz. [Flash Player ActiveX denetimi nasıl kaldırılır](http://kb2.adobe.com/cps/127/tn_12727.html). Adobe ayrıca Adobe Flash Player'ı kaldıran bir kaldırma aracı sağlamaktadır. Kaldırma aracı hakkında daha fazla bilgi için, bkz. [Adobe Flash Player eklentisi ve ActiveX denetimi nasıl kaldırılır](http://kb2.adobe.com/cps/141/tn_14157.html).
**Not** Kaldırma aracı tüm Adobe Flash Player sürümlerini kaldırır ve Adobe Flash Player 6'ya özel değildir.

**En son Adobe Flash Player sürümünü nasıl yükleyebilirim?**
En güncel Adobe Flash Player sürümünü yüklemek için, bkz. [Adobe Flash Player'ı yükleme](http://get.adobe.com/flashplayer/).

Azaltıcı Etkenler
-----------------

<span></span>
Azaltıcı etken, varolan bir durumda bulunan ve bu sorunun önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:

-   Adobe Flash Player sürüm 6 yalnızca Windows XP sistemlerde sağlanmıştır. Windows işletim sisteminin desteklenen diğer hiçbir sürümü Adobe Flash Player'ı içermez.

Önerilen Eylemler
-----------------

<span></span>
Aşağıdaki adımların birini veya ikisini birden gerçekleştirin:

-   Adobe Flash Player sürüm 6'yı kaldırın.
-   Adobe'un sağladığı en güncel Flash Player sürümünü yükleyin.

Önerilen Ek Eylemler
--------------------

<span></span>
-   **Bu danışma belgesiyle ilişkili Microsoft Bilgi Bankası makalesini inceleyin**

    Tüm müşterilerimiz sistemlerinin güvenlik açıklarından yararlanma girişimlerine karşı korunmasına yardımcı olmak amacıyla Microsoft'un yayımladığı en güncel güvenlik güncelleştirmelerini uygulamalıdır. Otomatik Güncelleştirmeler'i etkinleştiren müşteriler tüm Windows güncelleştirmelerini otomatik olarak alır. Microsoft güvenlik güncelleştirmeleri hakkında daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

-   Internet'te güvenliği sağlama konusunda daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.
-   **Windows'u Güncel Tutma**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

#### İlgili Kaynaklar

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [TippingPoint](http://www.tippingpoint.com/) ve [Zero Day Initiative](http://www.zerodayinitiative.com/), Adobe Flash Player 6'daki güvenlik açıklarını bildirdikleri için
-   [CERT/CC](http://www.cert.org/certcc.html) için çalışan Will Dormann, Adobe Flash Player 6'daki güvenlik açıklarını bildirdiği için
-   [Secunia](http://secunia.com/) için çalışan Carsten H. Eiram ve Dyon Balding, Adobe Flash Player 6'daki güvenlik açıklarını bildirdikleri için

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (12 Ocak 2010): Danışma belgesi yayımlandı.

*Built at 2014-04-18T01:50:00Z-07:00*
