---
TOCTitle: 2269637
Title: Microsoft Güvenlik Danışma Belgesi 2269637
ms:assetid: 2269637
ms:contentKeyID: 61235187
ms:mtpsurl: 'https://technet.microsoft.com/tr-TR/library/2269637(v=Security.10)'
---

Security Advisory

Microsoft Güvenlik Danışma Belgesi 2269637
==========================================

Güvenli Olmayan Şekilde Kitaplık Yükleme Uzaktan Kod Yürütülmesine İzin Verebilir
---------------------------------------------------------------------------------

Yayım Tarihi: 23 Ağustos 2010 Pazartesi | Güncelleştirme Tarihi: 12 Haziran 2012 Salı

**Sürüm:** 16.0

### Genel Bilgiler

#### Yürütmeyle İlgili Özet

Microsoft, uygulamaların dış kitaplıkları yükleme biçimini etkileyen bir güvenlik açığı sınıfı ile ilgili ayrıntıların yer aldığı bir araştırmanın yayımlandığını bilmektedir.

Bu sorun, "ikili dosya yerleştirme" veya "DLL dosyasını önceden yükleme saldırıları" olarak bilinen bazı güvenli olmayan programlama uygulamaları nedeniyle oluşur. Bu uygulamalar, güvenlik açığından etkilenen uygulamayı çalıştıran bir kullanıcı güvenilir olmayan bir konumdan dosya açtığında saldırganın bu kullanıcının bağlamında rasgele kod çalıştırmasına izin verebilir.

Bu sorun, uygulamaların bir dış kitaplık yüklenirken yeterli düzeyde nitelendirilmemiş bir yolu geçirmeleri nedeniyle oluşur. Microsoft bu güvenlik açığı sınıfını önlemek üzere kullanılabilir uygulama programı arabirimlerinin nasıl kullanılacağına yönelik olarak geliştiriciler için [Dinamik Bağlantı Kitaplığı Güvenliği](http://msdn.microsoft.com/en-us/library/ff919712(vs.85).aspx) adlı MSDN makalesinde yönergeler yayımlamıştır. Microsoft ayrıca üçüncü taraf satıcıları işletim sistemine yönelik olarak kullanılabilecek azaltıcı etkenleri konusunda bilgilendirmek üzere Microsoft Güvenlik Açığı Araştırma Programı aracılığıyla bu satıcılara etkin olarak ulaşmaktadır. Bunun yanı sıra Microsoft kendi geliştirdiği uygulamalardan etkilenebilecek olanları da etkin olarak araştırmaktadır.

Microsoft bu kılavuzun yanı sıra, sistem yöneticilerinin kitaplık yükleme davranışını sistem genelinde veya belirli uygulamalar için değiştirerek bu yeni saldırı vektörünün etkilerini azaltabilmeleri için bir araç yayımlamaktadır. Bu danışma belgesi, bu aracın işlevlerini ve müşterilerin sistemlerini korumak üzere gerçekleştirebileceği diğer eylemleri açıklar.

**Azaltıcı Etkenler:**

-   Bu sorun yalnızca dış kitaplıkları güvenli şekilde yüklemeyen uygulamaları etkiler. Microsoft güvenli olan kitaplıkları bu saldırılardan etkilenmeyecek şekilde yüklemeye yönelik alternatif yöntemlerin önerildiği [Dinamik Bağlantı Kitaplığı Güvenliği](http://msdn.microsoft.com/en-us/library/ff919712(vs.85).aspx) adlı MSDN makalesini geliştiriciler için daha önce yayımlamıştır.
-   Saldırının başarılı olması için, kullanıcının güvenilir olmayan bir uzak dosya sistemi konumunu veya WebDAV paylaşımını ziyaret etmesi ve güvenlik açığından etkilenen bir uygulama kullanarak bu konumdan bir belge açması gerekir.
-   Dosya paylaşım protokolü olan SMB genellikle çevre güvenlik duvarında devre dışı bırakılmış durumdadır. Bu, güvenlik açığının olası saldırı vektörlerini kısıtlar.

**Güvenli Olmayan Şekilde Kitaplık Yükleme ile ilgili güncelleştirmeler:**

9 Kasım 2010 tarihinde yayımlanan güncelleştirme

-   Microsoft Güvenlik Bülteni [MS10-087](http://go.microsoft.com/fwlink/?linkid=203241), "Microsoft Office'teki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Office bileşenine yönelik destek sağlar.

14 Aralık 2010'da yayımlanan güncelleştirmeler

-   Microsoft Güvenlik Bülteni [MS10-093](http://go.microsoft.com/fwlink/?linkid=206698), "Windows Movie Maker'daki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS10-094](http://go.microsoft.com/fwlink/?linkid=206699), "Windows Media Kodlayıcısı'ndaki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS10-095](http://go.microsoft.com/fwlink/?linkid=206683), "Microsoft Windows'daki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS10-096](http://go.microsoft.com/fwlink/?linkid=206738), "Windows Adres Defteri'ndeki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS10-097](http://go.microsoft.com/fwlink/?linkid=206689), "Internet Bağlantısı Oturum Açma Sihirbazı'nda Güvenli Olmayan Şekilde Kitaplık Yükleme Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

11 Ocak 2011 tarihinde yayımlanan güncelleştirme

-   Microsoft Güvenlik Bülteni [MS11-001](http://go.microsoft.com/fwlink/?linkid=207795), "Windows Yedekleme Yöneticisi'ndeki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

8 Şubat 2011 tarihinde yayımlanan güncelleştirme

-   Microsoft Güvenlik Bülteni [MS11-003](http://go.microsoft.com/fwlink/?linkid=208304), "Internet Explorer Toplu Güvenlik Güncelleştirmesi", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Internet Explorer bileşenine yönelik destek sağlar.

8 Mart 2011 tarihinde yayımlanan güncelleştirmeler

-   Microsoft Güvenlik Bülteni [MS11-015](http://go.microsoft.com/fwlink/?linkid=207841), "Windows Media'daki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS11-016](http://go.microsoft.com/fwlink/?linkid=209774), "Microsoft Groove'daki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Office bileşenine yönelik destek sağlar.
-   Microsoft Güvenlik Bülteni [MS11-017](http://go.microsoft.com/fwlink/?linkid=207892), "Uzak Masaüstü İstemcisi'ndeki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

12 Nisan 2011 tarihinde yayımlanan güncelleştirmeler

-   Microsoft Güvenlik Bülteni [MS11-023](http://go.microsoft.com/fwlink/?linkid=210206), "Microsoft Office'teki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Office bileşenine yönelik destek sağlar.
-   Microsoft Güvenlik Bülteni [MS11-025](http://go.microsoft.com/fwlink/?linkid=209720), "Microsoft Foundation Class (MFC) Kitaplığı'ndaki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Foundation Class (MFC) Kitaplığı kullanılarak oluşturulan belirli uygulamalardaki bir bileşene yönelik destek sağlar.

12 Temmuz 2011 tarihinde yayımlanan güncelleştirmeler

-   [Microsoft Bilgi Bankası makalesi 2533623](http://support.microsoft.com/kb/2533623)'teki güncelleştirme, geliştiricilerin dış kitaplıkları doğru ve güvenli şekilde yüklemelerine olanak veren Uygulama Programı Arabirimi (API) iyileştirmeleri sağlar. Bu Windows güncelleştirmesi, otomatik güncelleştirmeler aracılığıyla henüz edinmemiş müşteriler için "Yüksek Öncelikli" Güncelleştirmeler kategorisinde sunulmaktadır.

    Geliştiriciler, [Microsoft Bilgi Bankası makalesi 2533623](http://support.microsoft.com/kb/2533623)'te sağlanan yönergeleri izleyip bu güncelleştirme tarafından sağlanan API iyileştirmelerinden yararlanarak, programlarının DLL dosyalarını düzgün şekilde yüklemesini sağlayabilir ve böylece "DLL dosyasını önceden yükleme" ya da "ikili dosya yerleştirme" saldırılarını önleyebilirler.

-   Microsoft Güvenlik Bülteni [MS11-055](http://go.microsoft.com/fwlink/?linkid=220276), "Microsoft Visio'daki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Office bileşenine yönelik destek sağlar.

9 Ağustos 2011 tarihinde yayımlanan güncelleştirme

-   Microsoft Güvenlik Bülteni [MS11-059](http://go.microsoft.com/fwlink/?linkid=221539), "Data Access Components'taki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

13 Eylül 2011 tarihinde yayımlanan güncelleştirmeler

-   Microsoft Güvenlik Bülteni [MS11-071](http://go.microsoft.com/fwlink/?linkid=223632), "Windows Bileşenlerindeki Güvenlik Açığı Uzaktan Kod Yürütülmesine İzin Verebilir ", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenlerine yönelik destek sağlar.
-   Microsoft Güvenlik Bülteni [MS11-073](http://go.microsoft.com/fwlink/?linkid=225103), "Microsoft Office'teki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Office bileşenlerine yönelik destek sağlar.

11 Ekim 2011 tarihinde yayımlanan güncelleştirmeler

-   Microsoft Güvenlik Bülteni [MS11-075](http://go.microsoft.com/fwlink/?linkid=221538), "Microsoft Active Accessibility'deki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS11-076](http://go.microsoft.com/fwlink/?linkid=227073), "Windows Media Center'daki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

8 Kasım 2011 tarihinde yayımlanan güncelleştirme

-   Microsoft Güvenlik Bülteni [MS11-085](http://go.microsoft.com/fwlink/?linkid=229638), "Windows Mail ve Windows Toplantı Alanı'ndaki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

13 Aralık 2011 tarihinde yayımlanan güncelleştirmeler

-   Microsoft Güvenlik Bülteni [MS11-099](http://go.microsoft.com/fwlink/?linkid=232505), "Internet Explorer Toplu Güvenlik Güncelleştirmesi", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS11-094](http://go.microsoft.com/fwlink/?linkid=232493), "Microsoft Office'teki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft PowerPoint bileşenine yönelik destek sağlar.

14 Şubat 2012 tarihinde yayımlanan güncelleştirmeler

-   Microsoft Güvenlik Bülteni [MS12-012](http://go.microsoft.com/fwlink/?linkid=239941), "Renk Denetim Masası'ndaki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.
-   Microsoft Güvenlik Bülteni [MS12-014](http://go.microsoft.com/fwlink/?linkid=239945), "Indeo Codec Bileşeni'ndeki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Windows bileşenine yönelik destek sağlar.

13 Mart 2012 tarihinde yayımlanan güncelleştirme

-   Microsoft Güvenlik Bülteni [MS12-022](http://go.microsoft.com/fwlink/?linkid=235361), "Expression Design'daki Güvenlik Açığı Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Expression Design bileşenine yönelik destek sağlar.

12 Haziran 2012 tarihinde yayımlanan güncelleştirme

-   Microsoft Güvenlik Bülteni [MS12-039](http://go.microsoft.com/fwlink/?linkid=252488), "Lync'teki Güvenlik Açıkları Uzaktan Kod Yürütülmesine İzin Verebilir", bu danışma belgesinde açıklanan Güvenli Olmayan Şekilde Kitaplık Yükleme adlı güvenlik açığı sınıfından etkilenen Microsoft Lync bileşenine yönelik destek sağlar.

### Danışma Belgesi Ayrıntıları

#### Etkilenen ve Etkilenmeyen Yazılımlar

Microsoft kendi uygulamalarının güvenli olmayan şekilde kitaplık yükleme güvenlik açıklarından etkilenip etkilenmediğini araştırmaktadır ve müşterilerinin korunması için uygun eylemi gerçekleştirecektir.

Sık Sorulan Sorular
-------------------

<span></span>
**Geliştiriciler bu soruna yönelik kılavuz bilgileri nerede bulabilirler?**
14 Haziran 2011 itibariyle, [Microsoft Bilgi Bankası makalesi 2533623](http://support.microsoft.com/kb/2533623)'teki güncelleştirme, geliştiricilerin dış kitaplıkları doğru ve güvenli şekilde yüklemelerine olanak veren Uygulama Programı Arabirimi (API) iyileştirmeleri sağlar. Geliştiriciler [Microsoft Bilgi Bankası makalesi 2533623](http://support.microsoft.com/kb/2533623)'te sağlanan yönergeleri izleyip, bu güncelleştirme tarafından sağlanan API iyileştirmelerinden yararlanmalıdır.

Microsoft ayrıca, Windows'da kullanılabilen ve geliştiricilerin dış kitaplıkları doğru ve güvenli şekilde yüklemelerine olanak veren çeşitli Uygulama Programı Arabirimlerinin (API) açıklandığı [Dinamik Bağlantı Kitaplığı Güvenliği](http://msdn.microsoft.com/en-us/library/ff919712(vs.85).aspx) adlı MSDN makalesini de yayımlamıştır.

Microsoft, bu güvenlik açığını çeşitli ürünlerde giderme ile ilgili bilgileri paylaşmak üzere Microsoft Güvenlik Açığı Araştırma Programı aracılığıyla geliştiriciler ile ortak çalışma yürütmektedir. Bu sorunla ilgili olarak Windows'da kullanılabilecek azaltıcı etkenler konusunda soruları olan yazılım satıcıları ve ISV'ler, azaltıcı etkenlerle ilgili ek bilgi için <msvr@microsoft.com> adresine başvurabilirler.

**Bu sorunun kapsamı nedir?**
Microsoft bir dizi güvenlik araştırmacısı tarafından bu bilinen güvenlik açığı sınıfı için yeni bir uzaktan saldırı vektörünün açıklandığı bir araştırmanın yayımlandığını bilmektedir. Bir dış kitaplığın yolunu yeterli düzeyde nitelendirmeyen uygulamalar bu sorundan etkilenir.

**Bu tehdide ne neden olmaktadır?**
Bu açık, uygulamalar yüklemek istedikleri kitaplığın tam yolunu doğrudan belirtmezse ortaya çıkabilir. Uygulamanın nasıl geliştirildiğine bağlı olarak, Windows, uygulamanın yönergeleri doğrultusunda gerekli kitaplığı dosya sistemindeki belirli konumlarda arar ve bulursa dosyayı yükler.

SearchPath gibi bazı Uygulama Programı Arabirimleri (API) uygulama kitaplıkları için değil, belgeler için geliştirilmiş bir arama sırası kullanır. Bu API'yi kullanan uygulamalar, kitaplığı saldırganın denetiminde olabilecek Geçerli Çalışma Dizini'nden (CWD) yüklemeye çalışabilir. Diğer API'ler de [Dinamik Bağlantı Kitaplığı Güvenliği](http://msdn.microsoft.com/en-us/library/ff919712(vs.85).aspx) adlı MSDN makalesinde açıklanan yollarla kullanıldıklarında benzer davranışa yol açabilir.

WebDAV veya SMB gibi ağ paylaşımları için, bu konumu not edebilen bir saldırgan özel hazırlanmış bir kitaplık karşıya yükleyebilir. Bu senaryoda, uygulama özel hazırlanmış kitaplığı yüklemeye çalışır ve bu işlem, istemci sisteminde oturum açmış kullanıcının güvenlik bağlamında rasgele kod yürütmesine izin verebilir.

**Bir saldırgan bu güvenlik açığından yararlanarak neler yapabilir?**
Bu güvenlik açığından başarıyla yararlanan bir saldırgan, oturum açmış kullanıcı ile aynı haklara sahip olabilir. Kullanıcı yönetimsel haklarla oturum açtıysa, bu güvenlik açığından başarıyla yararlanan bir saldırgan etkilenen sistemin denetimini tümüyle ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.

Bazı durumlarda, sistemdeki bir yerel klasöre zaten erişimi olan bir saldırgan, yükseltilmiş ayrıcalıklarla çalışan bir yerel uygulamada DLL dosyasını önceden yükleme güvenlik açığını kullanarak sisteme erişim izinlerini yükseltebilir.

**Bir saldırgan bu güvenlik açığından nasıl yararlanabilir?**
Bu güvenlik açığı, saldırganın kullanıcıyı güvenlik açığından etkilenen bir program kullanarak uzak ağ konumundaki bir dosyayı açmaya ikna etmesini gerektirir. Güvenlik açığından etkilenen uygulama gerekli veya isteğe bağlı kitaplıklarından birini yüklerken kitaplığı uzak ağ konumundan yüklemeye çalışabilir. Saldırgan bu konumda özel hazırlanmış bir kitaplık sağlıyorsa, kullanıcının makinesinde rasgele kod yürütmeyi başarabilir.

**Bu güvenlik açığının uzaktan saldırı vektörleri nelerdir?**
Bu güvenlik açığından WebDAV ve SMB gibi (ancak bunlarla sınırlı olmamak kaydıyla) ağ dosya sistemleri üzerinden yararlanılabilir. Saldırgan bu tür bir protokol üzerinden karşıdan yüklenmek üzere bir dosya sağlayabilir. Bu dosyayı açmak için kullanılan uygulama dış kitaplıkları güvenli şekilde yüklemiyorsa, dosyayı açan kullanıcı bu güvenlik açığından etkilenebilir.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**
Bu güvenlik açığı için üçüncü taraf satıcılar kendi etkilenen uygulamalarına yönelik olarak bir güvenlik güncelleştirmesi yayımlamalıdır. Microsoft bu güvenlik danışma belgesinin parçası olarak, müşterilerin her uygulama ve genel yapılandırma ayarı aracılığıyla uzaktan saldırı vektörünü ortadan kaldırmalarına yardımcı olan isteğe bağlı bir azaltıcı etken aracı yayımlamaktadır.

Microsoft ayrıca kendi uygulamalarının DLL dosyasını önceden yükleme güvenlik açıklarından etkilenip etkilenmediğini araştırmaktadır ve müşterilerinin korunması için uygun eylemi gerçekleştirecektir.

**Dinamik Bağlantı Kitaplığı (DLL) nedir?**
DLL, aynı anda birden çok program tarafından kullanılabilen kod ve veri içeren bir kitaplıktır. Örneğin Windows işletim sistemlerindeki Comdlg32 DLL dosyası, işlevlerle ilgili ortak iletişim kutularını görüntüler. Dolayısıyla, her bir program bu DLL dosyasının içerdiği işlevselliği kullanarak bir Aç iletişim kutusu oluşturabilir. Böylece kod yeniden kullanılabilir ve bellek kullanımı verimli hale getirilebilir.

DLL dosyası kullanan bir program, ayrı bileşenlere bölünebilir. Örneğin bir muhasebe programı ayrı modüller olarak satılabilir. Çalışma zamanında, yüklü olan her bir modül ana programa yüklenebilir. Modüller ayrı olduğu için, program daha hızlı yüklenir ve bir modül yalnızca ilgili işlev tarafından istendiğinde yüklenir.

**Web Tabanlı Dağıtılmış Yazma ve Sürüm Oluşturma (WebDAV) nedir?**
Web Tabanlı Dağıtılmış Yazma ve Sürüm Oluşturma (WebDAV), HTTP/1.1 protokolünü genişleterek istemcilerin kaynakları Web'de yayımlamalarına, kilitlemelerine ve yönetmelerine olanak verir. IIS ile tümleşik olan WebDAV, istemcilerin şu işlemleri gerçekleştirmelerine olanak verir:

-   Sunucunuzdaki bir WebDAV yayımlama dizininde bulunan kaynakları yönetebilirler. Örneğin, doğru haklara sahip olan kullanıcılar bir WebDAV dizinine dosya kopyalayabilir ve bu dizindeki dosyaları farklı konumlara taşıyabilir.
-   Belirli kaynaklarla ilişkilendirilmiş özellikleri değiştirebilirler. Örneğin kullanıcı bir dosyanın özellik bilgilerini yazabilir ve alabilir.
-   Bir dosyanın aynı anda birden çok kullanıcı tarafından okunabilmesi için kaynakları kilitleyebilir veya kilidini açabilirler.
-   WebDAV dizinindeki dosyaların içeriğinde ve özelliklerinde arama yapabilirler.

**Microsoft Sunucu İleti Bloğu (SMB) protokolü nedir?**
Microsoft Sunucu İleti Bloğu (SMB) Protokolü, Microsoft Windows'da kullanılan bir Microsoft ağı dosya paylaşım protokolüdür. SMB hakkında daha fazla bilgi için, [Microsoft SMB Protokolüne ve CIFS Protokolüne Genel Bakış](http://msdn.microsoft.com/en-us/library/aa365233(vs.85).aspx) adlı MSDN makalesine bakın.

Azaltıcı Etkenler ve Önerilen Eylemler
--------------------------------------

<span></span>
#### Azaltıcı Etkenler

Azaltıcı etken, varolan bir durumda bulunan ve bu sorundan yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:

-   Bu sorun yalnızca dış kitaplıkları güvenli şekilde yüklemeyen uygulamaları etkiler. Microsoft güvenli olan kitaplıkları bu saldırılardan etkilenmeyecek şekilde yüklemeye yönelik alternatif yöntemlerin önerildiği yönergeleri geliştiriciler için daha önce yayımlamıştır.
-   Saldırının başarılı olması için, kullanıcının güvenilir olmayan bir uzak dosya sistemi konumunu veya WebDAV paylaşımını ziyaret etmesi ve güvenlik açığından etkilenen bir uygulama kullanarak bu konumdan bir belge açması gerekir.
-   Dosya paylaşım protokolü olan SMB genellikle çevre güvenlik duvarında devre dışı bırakılmış durumdadır. Bu, güvenlik açığının olası saldırı vektörlerini kısıtlar.

#### Geçici Çözümler

Geçici çözüm, arka plandaki sorunu gidermeyen ama bir güvenlik güncelleştirmesi kullanıma sunulmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:

-   **Kitaplıkların WebDAV ve uzak ağ paylaşımlarından yüklenmesini devre dışı bırakın**

    **Not** Müşterilerin uzak ağ veya WebDAV paylaşımlarından kitaplık yüklenmesini devre dışı bırakmalarına olanak veren geçici çözüm aracını dağıtmak için [Microsoft Bilgi Bankası makalesi 2264107](http://support.microsoft.com/kb/2264107)'ye bakın. Bu araç, her uygulama veya genel sistem ayarı için güvenli olmayan yükleme işlemleri engellenecek biçimde yapılandırılabilir.

    Satıcıları tarafından bir uygulamanın bu açıktan etkilendiği bildirilen müşteriler bu aracı kullanarak, bu sorundan yararlanma girişimlerine karşı korunabilirler.

    **Not** Kitaplıkların SMB ve WebDAV paylaşımlarından yüklenmesini engelleyen kayıt defteri anahtarını dağıtmaya yönelik otomatik **Microsoft Düzelt** çözümünü kullanmak için [Microsoft Bilgi Bankası makalesi 2264107](http://support.microsoft.com/kb/2264107)'ye bakın. Bu Düzelt çözümünün ilk önce [Microsoft Bilgi Bankası makalesi 2264107](http://support.microsoft.com/kb/2264107)'de de açıklanan geçici çözüm aracını yüklemenizi gerektiğini unutmayın. Bu Düzelt çözümü yalnızca kayıt defteri anahtarını dağıtır ve etkin olabilmesi için geçici çözüm aracının kullanılmasını gerektirir. Yöneticilerin bu Fix it çözümünü dağıtmadan önce KB makalesini gözden geçirmeleri önerilir.

-   **WebClient** **hizmetini** **devre dışı bırakın**

    WebClient hizmetini devre dışı bırakmak, Web Dağıtılmış Yazma ve Sürüm Oluşturma (WebDAV) istemci hizmeti aracılığıyla kullanılma olasılığı en yüksek olan uzaktan saldırı vektörünü engelleyerek, etkilenen sistemlerin bu güvenlik açığından yararlanma girişimlerine karşı korunmasına yardımcı olur. Bu geçici çözüm uygulandıktan sonra, bu güvenlik açığından başarıyla yararlanan uzak saldırganlar sistemin hedeflenen kullanıcının bilgisayarında veya Yerel Ağ'da (LAN) bulunan programları çalıştırmasına neden olabilirler; ancak kullanıcılardan Internet'ten rasgele program açmadan önce onaylamaları istenir.

    WebClient hizmetini devre dışı bırakmak için şu adımları izleyin:

    1.  **Başlat**'ı tıklatın, **Çalıştır**'ı tıklatın, **Services.msc** yazın ve **Tamam**'ı tıklatın.
    2.  **WebClient** hizmetini sağ tıklatın ve **Özellikler**'i seçin.
    3.  Başlangıç türünü **Devre dışı** olarak değiştirin. Hizmet çalışıyorsa, **Durdur**'u tıklatın.
    4.  **Tamam**'ı tıklatın ve uygulamadan çıkın.

    **Geçici çözümün etkisi.** WebClient hizmeti devre dışı bırakıldığında, Web Dağıtılmış Yazma ve Sürüm Oluşturma (WebDAV) istekleri iletilmez. Bunun yanı sıra, WebClient hizmetine bağımlı olan diğer hizmetlerin hiçbiri başlatılmaz ve System günlüğüne bir hata iletisi kaydedilir. Örneğin, WebDAV paylaşımlarına istemci bilgisayardan erişilemez.

    **Geçici çözüm nasıl geri alınır.**

    WebClient hizmetini yeniden etkinleştirmek için şu adımları izleyin:

    1.  **Başlat**'ı tıklatın, **Çalıştır**'ı tıklatın, **Services.msc** yazın ve **Tamam**'ı tıklatın.
    2.  **WebClient** hizmetini sağ tıklatın ve **Özellikler**'i seçin.
    3.  Başlangıç türünü **Otomatik** olarak değiştirin. Hizmet çalışmıyorsa, **Başlat**'ı tıklatın.
    4.  **Tamam**'ı tıklatın ve uygulamadan çıkın.

-   **Güvenlik duvarında 139 ve 445 numaralı TCP bağlantı noktalarını engelleyin**

    Bu bağlantı noktaları, etkilenen bileşenle bağlantı başlatmak için kullanılır. Güvenlik duvarında 139 ve 445 numaralı TCP bağlantı noktalarının engellenmesi, güvenlik duvarının arkasındaki sistemleri bu açıktan yararlanma girişimlerinden korumaya yardımcı olur. Microsoft, diğer bağlantı noktalarını kullanabilecek saldırılardan korunmaya yardımcı olmak amacıyla, Internet'ten gelen tüm istenmeyen trafiğin engellenmesini önerir. Bağlantı noktaları hakkında daha fazla bilgi için, [TCP ve UDP Bağlantı Noktası Atamaları](http://go.microsoft.com/fwlink/?linkid=21312) adlı TechNet makalesine bakın.

    **Geçici çözümün etkisi.** Birkaç Windows hizmeti etkilenen bağlantı noktalarını kullanır. Bağlantı noktalarına bağlanabilirliği engellemek, çeşitli uygulama ve hizmetlerin çalışmamasına neden olabilir. Etkilenebilecek uygulama ve hizmetlerden bazıları aşağıda listelenmektedir:

    -   SMB (CIFS) kullanan uygulamalar
    -   İleti yuvaları veya adlandırılmış yöneltmeler kullanan uygulamalar (SMB üzerinden RPC)
    -   Sunucu (Dosya ve Yazıcı Paylaşımı)
    -   Grup İlkesi
    -   Net Logon
    -   Dağıtılmış Dosya Sistemi (DFS)
    -   Terminal Server Lisansı
    -   Yazdırma Biriktiricisi
    -   Bilgisayar Tarayıcısı
    -   Uzaktan Yordam Çağrısı Konumlandırıcı
    -   Faks Hizmeti
    -   Dizin Oluşturma Hizmeti
    -   Performans Günlükleri ve Uyarılar
    -   Systems Management Server
    -   Lisans Günlüğü Hizmeti

    **Geçici çözüm nasıl geri alınır.** Güvenlik duvarında 139 ve 445 numaralı TCP bağlantı noktalarının engellemesini kaldırın. Bağlantı noktaları hakkında daha fazla bilgi için, bkz. [TCP ve UDP Bağlantı Noktası Atamaları](http://go.microsoft.com/fwlink/?linkid=21312).

Önerilen Ek Eylemler
--------------------

<span></span>
-   **Güvenli olmayan şekilde kitaplık yükleme sorununa yönelik olarak üçüncü taraf satıcılar tarafından hazırlanan güncelleştirmeleri yükleyin**

    Üçüncü taraf satıcılar kendi ürünlerindeki güvenli olmayan şekilde kitaplık yükleme sorunlarına yönelik güncelleştirmeler yayımlayabilir. Microsoft belirli bir uygulamanın bu sorundan etkilenip etkilenmediği ile ilgili soruları olan müşterilerin uygulama satıcısına başvurmalarını ve bu satıcılar tarafından yayımlanan güvenlik güncelleştirmelerini izlemelerini önerir.

-   **Bilgisayarınızı Koruyun**

    Müşterilerimizin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmeleri, yazılım güncelleştirmelerini edinmeleri ve virüsten koruma yazılımı yüklemeleri önerilir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.

    Internet'te güvenliği sağlama konusunda daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.

-   **Windows'u güncel tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma web sitelerini ziyaret edin.

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&showpage=1&ws=technet&sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (23 Ağustos 2010): Danışma belgesi yayımlandı.
-   V1.1 (31 Ağustos 2010): Kitaplıkların WebDAV ve uzak ağ paylaşımlarından yüklenmesini devre dışı bırakın adlı geçici çözüm için otomatik bir **Microsoft Düzelt** çözümü sağlamak üzere Microsoft Bilgi Bankası makalesi 2264107'ye bir bağlantı eklendi.
-   V2.0 (9 Kasım 2010): **Güvenli Olmayan Şekilde Kitaplık Yükleme ile ilgili güncelleştirmeler** bölümüne Microsoft Güvenlik Bülteni MS10-087, "Microsoft Office'teki Güvenlik Açıkları Uzaktan Kod Yürütülmesine İzin Verebilir" eklendi.
-   V3.0 (14 Aralık 2010): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS10-093, "Windows Movie Maker'daki Güvenlik Açığı Uzaktan Kod Yürütülmesine İzin Verebilir"; MS10-094, "Windows Media Kodlayıcısı'ndaki Güvenlik Açığı Uzaktan Kod Yürütülmesine İzin Verebilir"; MS10-095, "Microsoft Windows'daki Güvenlik Açığı Uzaktan Kod Yürütülmesine İzin Verebilir"; MS10-096, "Windows Adres Defteri'ndeki Güvenlik Açığı Uzaktan Kod Yürütülmesine İzin Verebilir" ve MS10-097, "Internet Bağlantısı Oturum Açma Sihirbazı'nda Güvenli Olmayan Şekilde Kitaplık Yükleme Uzaktan Kod Yürütülmesine İzin Verebilir".
-   V4.0 (11 Ocak 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne Microsoft Güvenlik Bülteni MS11-001, "Windows Yedekleme Yöneticisi'ndeki Güvenlik Açığı Uzaktan Kod Yürütülmesine İzin Verebilir" eklendi.
-   V5.0 (8 Şubat 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne Microsoft Güvenlik Bülteni MS11-003, "Internet Explorer Toplu Güvenlik Güncelleştirmesi" eklendi.
-   V6.0 (8 Mart 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS11-015, "Windows Media'daki Güvenlik Açıkları Uzaktan Kod Yürütülmesine İzin Verebilir"; MS11-016, "Microsoft Groove'daki Güvenlik Açığı Uzaktan Kod Yürütülmesine İzin Verebilir" ve MS11-017, "Uzak Masaüstü İstemcisi'ndeki Güvenlik Açığı Uzaktan Kod Yürütülmesine İzin Verebilir".
-   V7.0 (12 Nisan 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS11-023, "Microsoft Office'teki Güvenlik Açıkları Uzaktan Kod Yürütülmesine İzin Verebilir" ve MS11-025, "Microsoft Foundation Class (MFC) Kitaplığı'ndaki Güvenlik Açığı Uzaktan Kod Yürütülmesine İzin Verebilir".
-   V8.0 (12 Temmuz 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne, Microsoft Bilgi Bankası makalesi 2533623'teki güncelleştirme ve Microsoft Güvenlik Bülteni MS11-055, "Microsoft Visio'daki Güvenlik Açığı Uzaktan Kod Yürütülmesine İzin Verebilir" adlı bültendeki güncelleştirme eklendi. Microsoft Bilgi Bankası makalesi 2533623'teki güncelleştirme, geliştiricilerin dış kitaplıkları doğru ve güvenli şekilde yüklemelerine olanak veren Uygulama Programı Arabirimi (API) iyileştirmeleri sağlar.
-   V9.0 (9 Ağustos 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne Microsoft Güvenlik Bülteni MS11-059, "Data Access Components'taki Güvenlik Açığı Uzaktan Kod Yürütülmesine İzin Verebilir" eklendi.
-   V10.0 (13 Eylül 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS11-071, "Windows Bileşenlerindeki Güvenlik Açığı Uzaktan Kod Yürütülmesine İzin Verebilir" ve MS11-073, "Microsoft Office'teki Güvenlik Açıkları Uzaktan Kod Yürütülmesine İzin Verebilir"
-   V11.0 (11 Ekim 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS11-075, "Microsoft Active Accessibility'deki Güvenlik Açığı Uzaktan Kod Yürütülmesine İzin Verebilir" ve MS11-076, "Windows Media Center'daki Güvenlik Açığı Uzaktan Kod Yürütülmesine İzin Verebilir".
-   V12.0 (8 Kasım 2011): **Güvenli Olmayan Şekilde Kitaplık Yükleme ile ilgili** güncelleştirmeler bölümüne şu Microsoft Güvenlik Bülteni eklendi: MS11-085, "Windows Mail ve Windows Toplantı Alanı'ndaki Güvenlik Açığı Uzaktan Kod Yürütülmesine İzin Verebilir"
-   V13.0 (13 Aralık 2011): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS11-099, "Internet Explorer Toplu Güvenlik Güncelleştirmesi" ve MS11-094, "Microsoft PowerPoint'teki Güvenlik Açıkları Uzaktan Kod Yürütülmesine İzin Verebilir".
-   V14.0 (14 Şubat 2012): **Güvenli Olmayan Şekilde Kitaplık Yükleme ile ilgili güncelleştirmeler** bölümüne şu Microsoft Güvenlik Bültenleri eklendi: MS12-012, "Renk Denetim Masası'ndaki Güvenlik Açığı Uzaktan Kod Yürütülmesine İzin Verebilir" ve MS12-014, "Indeo Codec Bileşeni'ndeki Güvenlik Açığı Uzaktan Kod Yürütülmesine İzin Verebilir"
-   V15.0 (13 Mart 2012): **Güvenli Olmayan Şekilde Kitaplık Yükleme ile ilgili** güncelleştirmeler bölümüne şu Microsoft Güvenlik Bülteni eklendi: MS12-022, "Expression Design'daki Güvenlik Açığı Uzaktan Kod Yürütülmesine İzin Verebilir".
-   V16.0 (12 Haziran 2012): **Güvenli Olmayan Şekilde Kitaplık Yükleme ile ilgili** güncelleştirmeler bölümüne şu Microsoft Güvenlik Bülteni eklendi: MS12-039, "Lync'teki Güvenlik Açıkları Uzaktan Kod Yürütülmesine İzin Verebilir".

*Built at 2014-04-18T01:50:00Z-07:00*
