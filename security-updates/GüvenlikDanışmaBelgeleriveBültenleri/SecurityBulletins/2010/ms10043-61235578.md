---
TOCTitle: 'MS10-043'
Title: 'Microsoft Güvenlik Bülteni MS10-043 - Kritik'
ms:assetid: 'ms10-043'
ms:contentKeyID: 61235578
ms:mtpsurl: 'https://technet.microsoft.com/tr-TR/library/ms10-043(v=Security.10)'
---

Security Bulletin

Microsoft Güvenlik Bülteni MS10-043 - Kritik
============================================

Kurallı Ekran Sürücüsü'ndeki Güvenlik Açığı Uzaktan Kod Yürütülmesine İzin Verebilir (2032276)
----------------------------------------------------------------------------------------------

Yayım Tarihi: 13 Temmuz 2010 Salı | Güncelleştirme Tarihi: 14 Temmuz 2010 Çarşamba

**Sürüm:** 1.1

### Genel Bilgiler

#### Yürütmeyle İlgili Özet

Bu güvenlik güncelleştirmesi, Kurallı Ekran Sürücüsü'ndeki (cdd.dll) genel olarak duyurulan bir güvenlik açığını giderir. Bu güvenlik açığı kod yürütülmesine izin verebilir, ancak belleğin rasgele seçilmesi nedeniyle kod yürütme işleminin başarılı olma olasılığı düşüktür. Çoğu senaryoda, bu güvenlik açığından başarıyla yararlanan bir saldırganın, etkilenen sistemin yanıt vermemeye başlamasına ve otomatik olarak yeniden başlatılmasına neden olma olasılığı çok daha fazladır.

Bu güvenlik güncelleştirmesi Windows 7'nin x64 tabanlı sürümleri için Kritik ve Windows Server 2008 R2 için Önemli olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın.

Güvenlik güncelleştirmesi, Kurallı Ekran Sürücüsü'nün kullanıcı modundan çekirdek moduna kopyalanan bilgileri ayrıştırma biçimini düzelterek bu güvenlik açığını giderir. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

Bu güvenlik güncelleştirmesi ilk olarak [Microsoft Güvenlik Danışma Belgesi 2028859](http://technet.microsoft.com/security/advisory/2028859)'da açıklanan güvenlik açığını da giderir.

**Öneri.** Müşterilerin büyük bir bölümü otomatik güncelleştirmeleri etkinleştirmiş durumdadır ve bu güvenlik güncelleştirmesi otomatik olarak karşıdan yüklenip kurulacağı için herhangi bir işlem yapmaları gerekmemektedir. Otomatik güncelleştirmeleri etkinleştirmemiş olan müşterilerin güncelleştirmeleri el ile denetlemeleri ve bu güncelleştirmeyi yüklemeleri gerekir. Otomatik güncelleştirmelerin özel yapılandırma seçenekleri hakkında bilgi için, bkz. [Microsoft Bilgi Bankası makalesi 294871](http://support.microsoft.com/kb/294871).

Yöneticiler ve kurumsal yüklemeler ya da bu güvenlik güncelleştirmesini el ile yüklemek isteyen son kullanıcılar için, Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi hemen uygulamalarını önerir.

Bu bültenin sonrasında yer alan **Algılama ve Dağıtım Araçları ve Kılavuzu** bölümüne de bakın.

**Bilinen Sorunlar.** Yok

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

| İşletim Sistemi                                                                                                                                          | En Yüksek Güvenlik Etkisi | Toplam Önem Derecesi | Bu Güncelleştirmeyle Değiştirilen Bültenler |
|----------------------------------------------------------------------------------------------------------------------------------------------------------|---------------------------|----------------------|---------------------------------------------|
| [x64 tabanlı sistemler için Windows 7](http://www.microsoft.com/downloads/details.aspx?familyid=33ec8c0e-1617-46bf-bd7f-2ce750f89d7f)                    | Uzaktan Kod Yürütme       | Kritik               | Yok                                         |
| [x64 tabanlı sistemler için Windows Server 2008 R2](http://www.microsoft.com/downloads/details.aspx?familyid=2a9998fc-beac-4ccf-aa61-4232106adae1)\*\*\* | Uzaktan Kod Yürütme       | Önemli               | Yok                                         |

**\*\*\*Sunucu Çekirdeği yüklemesi etkilenmez.** Windows Server 2008 R2'yi belirtildiği üzere Sunucu Çekirdeği yükleme seçeneğiyle yüklediyseniz, sistemde bu güvenlik açığından etkilenen dosyalar olsa da, bu güncelleştirme tarafından giderilen güvenlik açığı bu işletim sistemlerinin desteklenen sürümlerini etkilemez. Ancak, güncelleştirilmiş dosyalar sisteminizde bulunan dosyalardan daha yeni oldukları (sürüm numaraları daha büyük olduğu) için, etkilenen dosyaların bulunduğu kullanıcılara bu güncelleştirme yine de önerilir. Bu yükleme seçeneği hakkında daha fazla bilgi için, [Sunucu Çekirdeği](http://msdn.microsoft.com/en-us/library/ms723891(vs.85).aspx) ve [Windows Server 2008 R2 için Sunucu Çekirdeği](http://msdn.microsoft.com/en-us/library/ee391631(vs.85).aspx) adlı MSDN makalelerine bakın. Sunucu Çekirdeği yükleme seçeneği Windows Server 2008 ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

**Etkilenmeyen Yazılımlar**

| İşletim Sistemi                                                                                                         |
|-------------------------------------------------------------------------------------------------------------------------|
| Microsoft Windows 2000 Service Pack 4                                                                                   |
| Windows XP Service Pack 2 ve Windows XP Service Pack 3                                                                  |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista Service Pack 1 ve Windows Vista Service Pack 2                                                            |
| Windows Vista x64 Edition Service Pack 1 ve Windows Vista x64 Edition Service Pack 2                                    |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |
| 32-bit sistemler için Windows 7                                                                                         |
| Itanium tabanlı sistemler için Windows Server 2008 R2                                                                   |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Windows 7 Service Pack 1 Beta ve Windows Server 2008 R2 Service Pack 1 Beta sürümleri bu güvenlik açığından etkileniyor mu?**  
Evet, Windows 7 Service Pack 1 Beta ve Windows Server 2008 R2 Service Pack 1 Beta'nın x64 tabanlı sürümleri bu bültende açıklanan güvenlik açığından etkilenmektedir. Etkilenen işletim sistemlerinin Beta sürümlerini çalıştıran müşterilerin güncelleştirmeyi karşıdan yükleyip sistemlerine uygulamaları önerilir. Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://go.microsoft.com/fwlink/?linkid=21130) sitelerinden edinilebilir. Güvenlik güncelleştirmesi [Microsoft Yükleme Merkezi](http://go.microsoft.com/fwlink/?linkid=21129)'nden de karşıdan yüklenebilir.

**Dosya bilgileri ayrıntılarını nerede bulabilirim?**  
Dosya bilgileri ayrıntılarının konumu için **Güvenlik Güncelleştirmesi Dağıtımı** bölümündeki başvuru tablolarına bakın.

**Itanium tabanlı sistemler için Windows Server 2008 R2 bu sorundan neden etkilenmiyor?**  
Bir sistemin bu sorundan etkilenmesi için Windows Aero temasının etkinleştirilmiş olması gerekir. Itanium tabanlı sistemler için Windows Server 2008 R2'de Windows Aero teması desteklenmez. Desteklenen özelliklerin listesi için, [Itanium tabanlı sistemler için Windows Server 2008'de Özellik Desteği](http://technet.microsoft.com/en-us/library/cc772344(ws.10).aspx) adlı TechNet makalesine bakın.

**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).

### Güvenlik Açığı Bilgileri

Önem Dereceleri ve Güvenlik Açığı Tanımlayıcıları
-------------------------------------------------

<span></span>
Aşağıdaki önem derecelerinde, güvenlik açığının olabilecek en fazla etkisi göz önüne alınmıştır. Önem derecesi ve güvenlik etkisi ile ilişkili olarak bu güvenlik bülteni yayımlandıktan sonraki 30 gün içinde güvenlik açığından yararlanılma olasılığı konusunda bilgi için, [Temmuz bülten özetindeki](http://technet.microsoft.com/security/bulletin/ms10-jul) Yararlanma Dizini'ne bakın. Daha fazla bilgi için, bkz: [Microsoft Yararlanma Dizini](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >Kurallı Ekran Sürücüsü'nde Tamsayı Taşması Güvenlik Açığı - CVE-2009-3678</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">x64 tabanlı sistemler için Windows 7</td>
<td style="border:1px solid black;"><strong>Kritik</strong> <br />
Uzaktan Kod Yürütme</td>
<td style="border:1px solid black;"><strong>Kritik</strong></td>
</tr>
<tr class="even">
<td style="border:1px solid black;">x64 tabanlı sistemler için Windows Server 2008 R2***</td>
<td style="border:1px solid black;"><strong>Önemli</strong> <br />
Uzaktan Kod Yürütme</td>
<td style="border:1px solid black;"><strong>Önemli</strong></td>
</tr>
</tbody>
</table>
  
**\*\*\*Sunucu Çekirdeği yüklemesi etkilenmez.** Windows Server 2008 R2'yi belirtildiği üzere Sunucu Çekirdeği yükleme seçeneğiyle yüklediyseniz, sistemde bu güvenlik açığından etkilenen dosyalar olsa da, bu güncelleştirme tarafından giderilen güvenlik açığı bu işletim sistemlerinin desteklenen sürümlerini etkilemez. Ancak, güncelleştirilmiş dosyalar sisteminizde bulunan dosyalardan daha yeni oldukları (sürüm numaraları daha büyük olduğu) için, etkilenen dosyaların bulunduğu kullanıcılara bu güncelleştirme yine de önerilir. Bu yükleme seçeneği hakkında daha fazla bilgi için, [Sunucu Çekirdeği](http://msdn.microsoft.com/en-us/library/ms723891(vs.85).aspx) ve [Windows Server 2008 R2 için Sunucu Çekirdeği](http://msdn.microsoft.com/en-us/library/ee391631(vs.85).aspx) adlı MSDN makalelerine bakın. Sunucu Çekirdeği yükleme seçeneği Windows Server 2008 ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).
  
Kurallı Ekran Sürücüsü'nde Tamsayı Taşması Güvenlik Açığı - CVE-2009-3678  
-------------------------------------------------------------------------
  
<span></span>
Microsoft Kurallı Ekran Sürücüsü'nün (cdd.dll) kullanıcı modundan çekirdek moduna kopyalanan bilgileri ayrıştırma biçiminde, kimlik doğrulaması olmadan uzaktan kod yürütme güvenlik açığı bulunmaktadır. Bu güvenlik açığı kod yürütülmesine izin verebilir, ancak belleğin rasgele seçilmesi nedeniyle kod yürütme işleminin başarılı olma olasılığı düşüktür. Çoğu senaryoda, bu güvenlik açığından başarıyla yararlanan bir saldırganın, etkilenen sistemin yanıt vermemeye başlamasına ve otomatik olarak yeniden başlatılmasına neden olma olasılığı çok daha fazladır. Bu güvenlik açığından başarıyla yararlanan bir saldırgan rasgele kod yürütebilir ve etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz. [CVE-2009-3678](http://www.cve.mitre.org/cgi-bin/cvename.cgi?name=cve-2009-3678).
  
#### Kurallı Ekran Sürücüsü'nde Tamsayı Taşması Güvenlik Açığı - CVE-2009-3678 için Azaltıcı Etkenler
  
Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:
  
-   Bu güvenlik açığı yalnızca Windows Aero temasının yüklü olduğu Windows tabanlı sistemleri etkiler. Windows Aero varsayılan olarak Windows Server 2008 R2'de etkinleştirilmemiş durumdadır. Ayrıca, Windows Server 2008 R2'de Windows Aero ile uyumlu grafik sürücüleri bulunmamaktadır. Windows Aero'yu etkinleştirmek için, grafik sürücülerini üçüncü taraf satıcıdan veya grafik bağdaştırıcı üreticisinden edinmeniz gerekmektedir.  
-   Web tabanlı saldırı senaryosunda, bir saldırganın bu açıktan yararlanmak için kullanılan bir Web sayfası içeren bir Web sitesi barındırabilir. Ayrıca, kullanıcı tarafından sağlanan içeriği veya reklamları kabul eden ya da barındıran güvenliği aşılmış Web sitelerinde, bu güvenlik açığından yararlanılabilecek özel hazırlanmış içerik bulunabilir. Ancak bu durumların hiçbirinde, saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya Instant Messenger iletisindeki kendi Web sitesine götüren bir bağlantıyı tıklatmalarını sağlayarak onları bu Web sitesini ziyaret etmeye ikna etmesi gerekir.
  
#### Kurallı Ekran Sürücüsü'nde Tamsayı Taşması Güvenlik Açığı - CVE-2009-3678 için Geçici Çözümler
  
Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:
  
-   **Windows Aero Teması'nı devre dışı bırakın**
  
Windows Aero temasını devre dışı bırakmak, etkilenen sistemlerde bu sorundan yararlanılmasını engeller.
  
**Etkileşimli Yöntemi Kullanma**
  
Windows Aero temasını değiştirerek devre dışı bırakmak için, sistemdeki her bir kullanıcı için aşağıdaki adımları gerçekleştirin:
  
1.  **Başlat**'ı tıklatın, Denetim Masası'nı seçin ve ardından **Görünüm ve Kişiselleştirme**'yi tıklatın.  
2.  **Kişiselleştirme** kategorisinin altında, **Temayı değiştir**'i tıklatın.  
3.  Listelenen temaların alt bölümüne gidin ve kullanılabilir **Temel ve Yüksek Karşıtlık Temaları**'ndan birini seçin.
  
**Grup İlkesi Kullanma**
  
**Not** Grup İlkesi MMC ek bileşeni bir makine, bir kuruluş birimi veya tüm etki alanı için ilkeyi ayarlamak üzere kullanılabilir. Grup İlkesi hakkında daha fazla bilgi için, aşağıdaki Microsoft Web sitelerini ziyaret edin:
  
[Grup İlkesi topluluğu](http://technet2.microsoft.com/windowsserver/en/library/6d7cb788-b31d-4d17-9f1e-b5ddaa6deecd1033.mspx?mfr=true)
  
[Grup İlkesi Nesne Düzenleyicisi nedir?](http://technet2.microsoft.com/windowsserver/en/library/47ba1311-6cca-414f-98c9-2d7f99fca8a31033.mspx?mfr=true)
  
[Çekirdek Grup İlkesi araçları ve ayarları](http://technet2.microsoft.com/windowsserver/en/library/e926577a-5619-4912-b5d9-e73d4bdc94911033.mspx?mfr=true)
  
Grup ilkesi aracılığıyla varsayılan ayarı değiştirerek Windows Aero'yu devre dışı bırakmak için aşağıdaki adımları gerçekleştirin:
  
1.  Grup İlkesi Yönetim Konsolu'nu açın ve yerel makine, OU ya da etki alanı GPO gibi uygun Grup İlkesi nesnesiyle çalışacak biçimde yapılandırın.  
2.  Aşağıdaki düğüme gidin:  
    Kullanıcı Yapılandırması - İlkeler - Yönetimsel Şablonlar - Denetim Masası - Kişiselleştirme  
3.  **Belirli bir görsel stil dosyasını veya Windows Klasik kullanmayı zorla** öğesini çift tıklatın.  
4.  Ayarı **Etkin** olarak belirleyin ve **Görsel Stil Yolu** metin kutusunun boş olduğunu doğrulayın.  
5.  **Uygula**'yı tıklatın ve sonra Grup İlkesi Yönetim Konsolu'na dönmek üzere **Tamam**'ı tıklatın.  
6.  Ayarların etkinleştirilmesi için Grup İlkesi'ni tüm sistemlerde yenileyin veya bir sonraki zamanlanmış Grup İlkesi yenileme aralığının gerçekleşmesini bekleyin.
  
#### Kurallı Ekran Sürücüsü'nde Tamsayı Taşması Güvenlik Açığı - CVE-2009-3678 Hakkında SSS
  
**Bu güvenlik açığının kapsamı nedir?**  
Bu bir uzaktan kod yürütme güvenlik açığıdır. Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.
  
**Güvenlik açığına ne neden olmaktadır?**  
Windows Kurallı Ekran Sürücüsü, kullanıcı modundan çekirdek moduna kopyalanan bilgileri düzgün biçimde ayrıştırmaz.
  
**Kurallı Ekran Sürücüsü (cdd.dll) nedir?**  
Kurallı Ekran Sürücüsü (cdd.dll), GDI ve DirectX çizimlerini karıştırmak üzere masaüstü oluşturma işlemi tarafından kullanılır. CDD, Win32k GDI grafik altyapısıyla gerçekleştirilen etkileşimler için Windows XP ekran sürücüsü arabirimine öykünür.
  
**GDI nedir?**  
Microsoft Windows grafik aygıt arabirimi (GDI), uygulamaların video görüntüsünde ve yazıcıda grafikler ve biçimlendirilmiş metin kullanabilmesini sağlar. Windows tabanlı uygulamalar grafik donanımına doğrudan erişmez. Bunun yerine, GDI, uygulamalar adına aygıt sürücüleriyle etkileşim kurar. GDI hakkında daha fazla bilgi için, [Windows GDI](http://msdn.microsoft.com/en-us/library/dd145203.aspx) adlı MSDN makalesine bakın.
  
**Windows Aero nedir?**  
Windows Aero uyumlu bir grafik bağdaştırıcı kullanılan ve Windows 7'nin Home Premium, Professional, Ultimate veya Enterprise sürümü çalıştırılan bilgisayarlarda kullanılabilen masaüstü deneyimidir. Windows Aero, Windows Server 2008 R2 üzerinde yüklenebilir bir seçenek olarak sunulur.
  
**Bir saldırgan bu güvenlik açığından yararlanarak neler yapabilir?**  
Çoğu senaryoda, bu güvenlik açığından başarıyla yararlanan bir saldırgan, etkilenen sistemin yanıt vermemesine ve otomatik olarak yeniden başlatılmasına neden olabilir.
  
Bu güvenlik açığından başarıyla yararlanan bir saldırganın rasgele kod yürütmesi teorik olarak mümkün olmakla birlikte, belleğin rasgele seçilmesi nedeniyle bu olasılık düşüktür. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.
  
**Bu sorun için kod yürütme olasılığı neden düşüktür?**  
Bu açıktan yararlanarak kod yürütmeye çalışan bir saldırganın, yürütülebilir içeriği çekirdek belleğinde belirli bir alana yazması gerekir. Ancak başlangıç adresi rasgele belirleneceği için, son işaretçi hedefinin tahmin edilmesi oldukça zordur. Etkilenen sistemlerde Adres Alanı Düzenini Rasgele Seçme (ASLR) uygulaması, bu tahminin yapılmasını daha da karmaşık hale getirmektedir. Yararlanma kodu çoğu senaryoda kod yürütme yerine hizmet reddi durumunun oluşmasına neden olacaktır.
  
**Adres Alanı Düzen Rasgele Seçimi (ASLR) nedir?**  
Adres Alanı Düzen Rasgele Seçimi'nin kullanıldığı sistemler, normalde öngörülebilir olan işlev girdi noktalarını bellekte sözde rasgele biçimde yeniden konumlandırır. ASLR ile ilgili daha fazla bilgi için, [Windows Vista Çekirdeği: Bölüm 3](http://technet.microsoft.com/en-us/magazine/2007.04.vistakernel.aspx?pr=blog) adlı TechNet Magazine makalesine bakın.
  
**Bir saldırgan güvenlik açığından nasıl yararlanabilir?**  
Bu güvenlik açığı bir kullanıcının özel hazırlanmış bir resim dosyasını etkilenen bir uygulama kullanarak görüntülemesini gerektirir. Bu sorundan yalnızca resimleri işlemek üzere GDI API'leri kullanan uygulamalar etkilenir.
  
Web tabanlı saldırı senaryosunda, saldırganın, bu açıktan yararlanma girişimi için kullanılan özel hazırlanmış resim dosyasını içeren bir Web sitesini barındırması gerekir. Ayrıca, kullanıcı tarafından sağlanan içeriği kabul eden ya da barındıran güvenliği aşılmış Web sitelerinde, bu güvenlik açığından yararlanılabilecek özel hazırlanmış içerik bulunabilir. Saldırganın, bir kullanıcıyı özel hazırlanmış bir Web sitesini ziyaret etmeye zorlama yolu yoktur. Bunun yerine, saldırganın kullanıcıları bir e-posta iletisindeki veya Instant Messenger iletisindeki kendi Web sitesine götüren bir bağlantıyı tıklatmaya ikna ederek onları bu siteye çekmesi gerekir.
  
**Bu güvenlik açığından birincil derecede hangi sistemler etkileniyor?**  
İş istasyonları bu güvenlik açığından birincil derecede etkilenir. Aero masaüstü özellikleri etkinleştirilmişse sunucular da risk altında olabilirler.
  
**Üçüncü taraf uygulamalar bu sorundan etkileniyor mu?**  
Bazı üçüncü taraf resim görüntüleme uygulamaları resimleri işlemek üzere GDI API'leri kullanıyorlarsa bu sorundan etkilenebilirler. Sisteminizin bu bültende açıklanan güvenlik açığına karşı tam olarak korunmasını sağlamak için, üçüncü taraf uygulamayı desteklemekle sorumlu olan geliştiriciye veya satıcıya doğrudan başvurmalısınız.
  
**Güncelleştirme ne yapıyor?**  
Güncelleştirme, Kurallı Ekran Sürücüsü'nün kullanıcı modundan çekirdek moduna kopyalanan bilgileri ayrıştırma biçimini düzelterek bu güvenlik açığını giderir.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Evet. Bu güvenlik açığı genel olarak duyurulmuştur. Ortak Güvenlik Açığı ve Etkilenme (Common Vulnerability and Exposure) numarası olarak [CVE-2009-3678](http://www.cve.mitre.org/cgi-bin/cvename.cgi?name=cve-2009-3678) atanmıştır.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Bu güvenlik bülteni ilk yayımlandığında, Microsoft bu güvenlik açığının müşterilere saldırmak üzere genel olarak kullanıldığına dair herhangi bir bilgi almamıştı.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://go.microsoft.com/fwlink/?linkid=21130) sitelerinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Not** Microsoft, 1 Ağustos 2009'dan itibaren Office Update ve Office Update Envanter Aracı desteği sağlamayacaktır. Microsoft Office ürünlerine yönelik en son güncelleştirmeleri almaya devam etmek için [Microsoft Update](http://go.microsoft.com/fwlink/?linkid=40747) kullanın. Daha fazla bilgi için, [Microsoft Office Update Hakkında: Sık Sorulan Sorular](http://office.microsoft.com/en-us/downloads/fx010402221033.aspx) bölümüne bakın.
  
**Algılama ve Dağıtım Kılavuzu**
  
Microsoft, güvenlik güncelleştirmeleri için algılama ve dağıtım kılavuzu sağlar. Bu kılavuz, güvenlik güncelleştirmelerini algılamak ve dağıtmak üzere kullanılabilecek çeşitli araçların nasıl kullanılacağını BT uzmanlarının anlamasına yardımcı olabilecek öneriler ve bilgiler içerir. Daha fazla bilgi için, bkz: [Microsoft Bilgi Bankası makalesi 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                           | MBSA 2.1.1 |  
|---------------------------------------------------|------------|  
| x64 tabanlı sistemler için Windows 7              | Evet       |  
| x64 tabanlı sistemler için Windows Server 2008 R2 | Evet       |
  
En son MBSA sürümü yayımlandı: [Microsoft Baseline Security Analyzer 2.1.1](http://www.microsoft.com/downloads/details.aspx?familyid=b1e76bbe-71df-41e8-8b52-c871d012ba78&displaylang=tr). Daha fazla bilgi için, bkz. [Microsoft Baseline Security Analyzer 2.1](http://technet.microsoft.com/en-us/security/cc184923.aspx).
  
**Windows Server Update Services**
  
Windows Server Update Services'ı (WSUS) kullanarak, yöneticiler en son kritik güncelleştirmeleri ve güvenlik güncelleştirmelerini Microsoft Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e, SQL Server 2000'e dağıtabilir. Bu güvenlik güncelleştirmesini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                           | SMS 2.0 | SUIT ile birlikte SMS 2003 | ITMU ile birlikte SMS 2003 | Configuration Manager 2007 |  
|---------------------------------------------------|---------|----------------------------|----------------------------|----------------------------|  
| x64 tabanlı sistemler için Windows 7              | Hayır   | Hayır                      | Evet                       | Evet                       |  
| x64 tabanlı sistemler için Windows Server 2008 R2 | Hayır   | Hayır                      | Evet                       | Evet                       |
  
SMS 2.0 ve SMS 2003 için, SMS tarafından güvenlik güncelleştirmelerini algılamak için Güvenlik Güncelleştirmesi Envanter Aracı (SUIT) kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS tarama araçları hakkında daha fazla bilgi için, bkz. [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
**Güncelleştirme Uyumluluğu Değerlendiricisi ve Uygulama Uyumluluğu Araç Takımı**
  
Güncelleştirmeler genelde uygulamalarınızın çalışması için gerekli olan aynı dosyalara ve kayıt defteri ayarlarına yazar. Bu durum da uyumsuzlukları tetikleyebilir ve güvenlik güncelleştirmelerinin dağıtılması için gereken zamanı artırabilir. [Uygulama Uyumluluğu Araç Takımı](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) ile birlikte gelen [Güncelleştirme Uyumluluğu Değerlendiricisi](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) bileşenlerini kullanarak, Windows güncelleştirmelerinin yüklü uygulamalara göre sınanması ve doğrulanması sürecini hızlandırabilirsiniz.
  
Uygulama Uyumluluğu Araç Takımı (ACT), çalışma ortamınıza Microsoft Windows Vista'yı, bir Microsoft Güvenlik Güncelleştirmesi'ni ya da Windows Internet Explorer'ın yeni bir sürümünü dağıtmadan önce uygulama uyumluluğu sorunlarını değerlendirmek ve etkilerini azaltmak için kullanılabilecek gerekli araçları ve belgeleri içerir.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows 7 (tüm x64 tabanlı sistemler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows 7'nin tüm desteklenen x64 tabanlı sürümleri:<br />
Windows6.1-KB2032276-x64 /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows 7'nin tüm desteklenen x64 tabanlı sürümleri:<br />
Windows6.1-KB2032276-x64 /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Sistem ve Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/2032276">Microsoft Bilgi Bankası makalesi 2032276</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong> Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
#### Windows Server 2008 R2 (tüm x64 tabanlı sistemler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows Server 2008 R2'nin tüm desteklenen x64 tabanlı sürümleri:<br />
Windows6.1-KB2032276-x64 /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows Server 2008 R2'nin tüm desteklenen x64 tabanlı sürümleri:<br />
Windows6.1-KB2032276-x64 /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Sistem ve Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/2032276">Microsoft Bilgi Bankası makalesi 2032276</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong> Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
### Diğer Bilgiler
  
#### İlgili Kaynaklar
  
Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):
  
-   [Reactive Systems, Inc](http://www.reactive-systems.com/) için çalışan David Hansel, Kurallı Ekran Sürücüsü'nde Tamsayı Taşması Güvenlik Açığı'nı (CVE-2009-3678) bildirdiği için
  
#### Microsoft Etkin Koruma Programı (MAPP)
  
Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.
  
#### Destek
  
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden veya 1-866-PCSAFETY numaralı telefondan teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
#### Sorumluluğun Kaldırılması
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
#### Düzenlemeler
  
-   V1.0 (13 Temmuz 2010): Bülten yayımlandı.  
-   V1.1 (14 Temmuz 2010): Windows 7 Service Pack 1 Beta ve Windows Server 2008 R2 Service Pack 1 Beta sürümleri için yönergeler sağlamak üzere Güncelleştirme Hakkında SSS bölümüne bir girdi eklendi. Ayrıca, Windows Embedded Standard 7'ye yönelik hatalı başvurular kaldırıldı.
  
*Built at 2014-04-18T01:50:00Z-07:00*
