---
TOCTitle: 'MS10-086'
Title: 'Microsoft Güvenlik Bülteni MS10-086 - Orta'
ms:assetid: 'ms10-086'
ms:contentKeyID: 61235621
ms:mtpsurl: 'https://technet.microsoft.com/tr-TR/library/ms10-086(v=Security.10)'
---

Security Bulletin

Microsoft Güvenlik Bülteni MS10-086 - Orta
==========================================

Windows Paylaşılan Küme Disklerindeki Güvenlik Açığı Verilerde Değişiklik Yapılmasına Olanak Verebilir (2294255)
----------------------------------------------------------------------------------------------------------------

Yayım Tarihi: 12 Ekim 2010 Salı | Güncelleştirme Tarihi: 10 Kasım 2010 Çarşamba

**Sürüm:** 1.1

### Genel Bilgiler

#### Yürütmeyle İlgili Özet

Bu güvenlik güncelleştirmesi, paylaşılan yük devretme kümesi olarak kullanıldığında Windows Server 2008 R2'de özel olarak bildirilen bir güvenlik açığını giderir. Güvenlik açığı, yük devretme kümesi disklerinin yönetimsel paylaşımlarındaki verilerde değişiklik yapılmasına olanak verebilir. Windows Server 2008 R2 tabanlı sunucular varsayılan olarak bu güvenlik açığından etkilenmez. Bu güvenlik açığı yalnızca yük devretme kümesinde kullanılan küme diskleri için geçerlidir.

Bu güvenlik güncelleştirmesi, Windows Server 2008 R2'nin tüm desteklenen sürümleri için Orta olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın.

Güvenlik güncelleştirmesi, Microsoft Küme Hizmeti (MSCS) kullanıcı arabiriminin yeni paylaşılan küme diskleri eklenirken veya oluşturulurken yönetimsel paylaşımların izinlerini ayarlama biçimini değiştirerek bu güvenlik açığını giderir. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

**Öneri**. Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güvenlik güncelleştirmesini hemen uygulamalarını önerir.

Bu bültenin sonrasında yer alan **Algılama ve Dağıtım Araçları ve Kılavuzu** bölümüne de bakın.

**Bilinen Sorunlar.** Yok

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

| İşletim Sistemi                                                                                                                                        | En Yüksek Güvenlik Etkisi | Toplam Önem Derecesi | Bu Güncelleştirmeyle Değiştirilen Bültenler |
|--------------------------------------------------------------------------------------------------------------------------------------------------------|---------------------------|----------------------|---------------------------------------------|
| [x64 tabanlı sistemler için Windows Server 2008 R2](http://www.microsoft.com/downloads/details.aspx?familyid=1de12fdf-b439-4020-9313-a193d47dcfb2)\*   | Değiştirme                | Orta                 | Yok                                         |
| [Itanium tabanlı sistemler için Windows Server 2008 R2](http://www.microsoft.com/downloads/details.aspx?familyid=1c607c7d-6144-4a39-beea-a31b62085047) | Değiştirme                | Orta                 | Yok                                         |

**\*Sunucu Çekirdeği yüklemesi etkilenir.** Bu güncelleştirme, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümlerine aynı önem derecesiyle uygulanır. Bu yükleme seçeneği hakkında daha fazla bilgi için, [Sunucu Çekirdeği Yüklemesini Yönetme](http://technet.microsoft.com/en-us/library/ee441255(ws.10).aspx) ve [Sunucu Çekirdeği Yüklemesine Hizmet Verme](http://technet.microsoft.com/en-us/library/ff698994(ws.10).aspx) adlı TechNet makalelerine bakın. Sunucu Çekirdeği yükleme seçeneği Windows Server 2008'in ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

**Etkilenmeyen Yazılımlar**

| İşletim Sistemi                                                                                                         |
|-------------------------------------------------------------------------------------------------------------------------|
| Windows XP Service Pack 3                                                                                               |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista Service Pack 1 ve Windows Vista Service Pack 2                                                            |
| Windows Vista x64 Edition Service Pack 1 ve Windows Vista x64 Edition Service Pack 2                                    |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |
| 32-bit sistemler için Windows 7                                                                                         |
| x64 tabanlı sistemler için Windows 7                                                                                    |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Bu bülten 10 Kasım 2010'da neden yeniden düzenlendi?**  
Microsoft bu bülteni, güncelleştirmenin varolan paylaşılan küme disklerinin izinlerini düzelttiği belirtilecek şekilde yeniden düzenledi. Bültende daha önce, güncelleştirmenin varolan paylaşılan küme disklerinin izinlerini düzeltmediği belirtiliyordu. Bu yalnızca bilgilendirme amaçlı bir değişikliktir. Sistemlerini daha önce başarıyla güncelleştirmiş olan müşterilerin herhangi bir işlem gerçekleştirmeleri gerekmez.

**Bu güvenlik güncelleştirmesi varolan paylaşılan küme disklerinin izinlerini düzeltiyor mu?**  
Evet; bu güvenlik güncelleştirmesi tüm küme düğümlerine yüklenip bilgisayarlar yeniden başlatıldığında, varolan paylaşılan küme disklerinin izinleri düzeltilir.

**Dosya bilgileri ayrıntılarını nerede bulabilirim?**  
Dosya bilgileri ayrıntılarının konumu için **Güvenlik Güncelleştirmesi Dağıtımı** bölümündeki başvuru tablolarına bakın.

**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).

### Güvenlik Açığı Bilgileri

Önem Dereceleri ve Güvenlik Açığı Tanımlayıcıları
-------------------------------------------------

<span></span>
Aşağıdaki önem derecelerinde, güvenlik açığının olabilecek en fazla etkisi göz önüne alınmıştır. Önem derecesi ve güvenlik etkisi ile ilişkili olarak bu güvenlik bülteni yayımlandıktan sonraki 30 gün içinde güvenlik açığından yararlanılma olasılığı konusunda bilgi için, [Ekim bülten özetindeki](http://technet.microsoft.com/security/bulletin/ms10-oct) Yararlanma Dizini'ne bakın. Daha fazla bilgi için, bkz: [Microsoft Yararlanma Dizini](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >Yeni Küme Disklerinin İzinlerinde Güvenlik Açığı - CVE-2010-3223</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">x64 tabanlı sistemler için Windows Server 2008 R2*</td>
<td style="border:1px solid black;"><strong>Orta</strong> <br />
Değiştirme</td>
<td style="border:1px solid black;"><strong>Orta</strong></td>
</tr>
<tr class="even">
<td style="border:1px solid black;">Itanium tabanlı sistemler için Windows Server 2008 R2</td>
<td style="border:1px solid black;"><strong>Orta</strong> <br />
Değiştirme</td>
<td style="border:1px solid black;"><strong>Orta</strong></td>
</tr>
</tbody>
</table>
  
**\*Sunucu Çekirdeği yüklemesi etkilenir.** Bu güncelleştirme, Sunucu Çekirdeği yükleme seçeneğinin kullanılmış olup olmadığına bakılmaksızın, Windows Server 2008 veya Windows Server 2008 R2'nin desteklenen sürümlerine aynı önem derecesiyle uygulanır. Bu yükleme seçeneği hakkında daha fazla bilgi için, [Sunucu Çekirdeği Yüklemesini Yönetme](http://technet.microsoft.com/en-us/library/ee441255(ws.10).aspx) ve [Sunucu Çekirdeği Yüklemesine Hizmet Verme](http://technet.microsoft.com/en-us/library/ff698994(ws.10).aspx) adlı TechNet makalelerine bakın. Sunucu Çekirdeği yükleme seçeneği Windows Server 2008'in ve Windows Server 2008 R2'nin belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).
  
Yeni Küme Disklerinin İzinlerinde Güvenlik Açığı - CVE-2010-3223  
----------------------------------------------------------------
  
<span></span>
Yük Devretme Kümesi Yöneticisi kullanıcı arabiriminin paylaşılan küme disklerinin izinlerini işleme biçiminde bir değiştirme güvenlik açığı bulunmaktadır. Bu güvenlik açığı, Yük Devretme Kümesi Yöneticisi'nin bir kümeye disk eklenirken güvenli olmayan varsayılan izinleri kullanması nedeniyle ortaya çıkar. Yönetici bir paylaşılan kümeye disk eklediğinde, Yük Devretme Kümesi Yöneticisi, paylaşılan küme diskinin izinlerini, yetkisiz kullanıcıların (herkesin) yük devretme kümesi diskindeki yönetimsel paylaşımlara okuma/yazma/silme erişimi olacak biçimde ayarlar.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz: [CVE-2010-3223](http://www.cve.mitre.org/cgi-bin/cvename.cgi?name=cve-2010-3223).
  
#### Yeni Küme Disklerinin İzinlerinde Güvenlik Açığı - CVE-2010-3223 için Azaltıcı Etkenler
  
Microsoft bu güvenlik açığı için herhangi bir azaltıcı etken belirleyememiştir.
  
#### Yeni Küme Disklerinin İzinlerinde Güvenlik Açığı - CVE-2010-3223 için Geçici Çözümler
  
Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:
  
-   Küme diski yönetimsel paylaşımını oluşturduktan sonra, Erişim Denetim Listesi'ni (ACL), ortam için uygun erişim izinlerini yansıtacak biçimde el ile yapılandırın. Örneğin, yönetimsel paylaşımların Herkes - Tam Denetim olan izinlerini Yöneticiler - Tam Denetim olarak değiştirin.  
-   Güncelleştirme uygulandıktan sonra, sunucu yöneticileri etkilenen diskler için yeniden küme oluşturmayı da seçebilirler. Bu işlem, yeni paylaşılan küme disklerinin izinlerini uygun şekilde ayarlar.
  
#### Yeni Küme Disklerinin İzinlerinde Güvenlik Açığı - CVE-2010-3223 Hakkında SSS
  
**Bu güvenlik açığının kapsamı nedir?**    
Bu, bir değiştirme güvenlik açığıdır. Bu güvenlik açığından başarıyla yararlanan bir saldırgan, etkilenen dosya sistemine rasgele veri ekleyebilir ve verileri değiştirebilir, silebilir veya okuyabilir.
  
**Güvenlik açığına ne neden olmaktadır?**    
Bu güvenlik açığı, Windows'un disk kümesine bir disk eklenirken izinleri varsayılan olarak ayarlama biçimi nedeniyle ortaya çıkar.
  
**Yönetimsel paylaşımlar hangi amaçla kullanılmaktadır?**    
Yönetimsel paylaşımlar, Windows işletim sistemleri tarafından oluşturulan varsayılan ağ paylaşımlarıdır. Varsayılan olarak, bu paylaşımlar Administrators grubunun üyesi olan herkesin, sisteme bağlı olan disklerin kök dizinini yönetebilmesini sağlar.
  
**Bu güvenlik açığından hangi bileşen etkilenmektedir?**    
Bu güvenlik açığından etkilenen bileşen Microsoft Küme Hizmeti'dir (MSCS).
  
**Bir saldırgan bu güvenlik açığından yararlanarak neler yapabilir?**    
Bu güvenlik açığından başarıyla yararlanan bir saldırgan, etkilenen küme diski yapılandırmasının yönetimsel paylaşımlarına veri ekleyebilir ve verileri değiştirebilir, silebilir ya da okuyabilir.
  
**Bir saldırgan güvenlik açığından nasıl yararlanabilir?**    
Saldırgan bir küme diski yönetimsel paylaşımının dosya sistemine uzaktan erişebilir.
  
**Bu güvenlik açığından birincil derecede hangi sistemler etkileniyor?**    
Yük devretme kümesinin etkinleştirilmiş olduğu sistemler bu güvenlik açığından birincil derecede etkilenir. Yük devretme kümesinin parçası olmayan sunucular bu güvenlik açığından etkilenmez ve bu güncelleştirme sunulmaz.
  
**Güncelleştirme ne yapıyor?**    
Bu güncelleştirme, Microsoft Küme Hizmeti kullanıcı arabiriminin yeni paylaşılan küme diskleri oluşturulurken yönetimsel paylaşımların izinlerini ayarlama biçimini değiştirerek bu güvenlik açığını giderir.
  
Daha fazla bilgi için, daha önce geçen **Bu Güvenlik Güncelleştirmesi İle İlgili Sık Sorulan Sorular (SSS)** bölümündeki "Bu güvenlik güncelleştirmesi varolan paylaşılan küme disklerinin izinlerini düzeltiyor mu?" girdisine bakın.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**    
Hayır. Microsoft, bu güvenlik açığı hakkında bilgilere koordinasyon içinde olduğu sorumlu kişiler aracılığıyla ulaştı.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**    
Hayır. Bu güvenlik bülteni ilk yayımlandığında, Microsoft bu güvenlik açığının müşterilere saldırmak üzere genel olarak kullanıldığına dair herhangi bir bilgi almamıştı.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://go.microsoft.com/fwlink/?linkid=21130) sitelerinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Algılama ve Dağıtım Kılavuzu**
  
Microsoft, güvenlik güncelleştirmeleri için algılama ve dağıtım kılavuzu sağlar. Bu kılavuz, güvenlik güncelleştirmelerini algılamak ve dağıtmak üzere kullanılabilecek çeşitli araçların nasıl kullanılacağını BT uzmanlarının anlamasına yardımcı olabilecek öneriler ve bilgiler içerir. Daha fazla bilgi için, bkz: [Microsoft Bilgi Bankası makalesi 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                               | MBSA |  
|-------------------------------------------------------|------|  
| x64 tabanlı sistemler için Windows Server 2008 R2     | Evet |  
| Itanium tabanlı sistemler için Windows Server 2008 R2 | Evet |
  
**Not** MBSA'nın en son sürümü, Microsoft Update ve Windows Server Update Services tarafından desteklenmeyen eski yazılımları kullanan müşteriler, eski araçlarla kapsamlı güvenlik güncelleştirmesi algılaması yapma konusunda bilgi edinmek üzere [Microsoft Baseline Security Analyzer](http://www.microsoft.com/technet/security/tools/mbsahome.mspx) sitesini ziyaret ederek Legacy Product Support (Eski Ürün Desteği) bölümüne başvurabilirler.
  
**Windows Server Update Services**
  
Windows Server Update Services (WSUS), bilişim teknolojisi yöneticilerinin Windows işletim sistemlerinden birini çalıştıran bilgisayarlara en son Microsoft ürün güncelleştirmelerini dağıtmalarına olanak verir. Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services](http://technet.microsoft.com/en-us/wsus/default.aspx) adlı TechNet makalesine bakın.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                               | SMS 2.0 | SUIT ile birlikte SMS 2003 | ITMU ile birlikte SMS 2003 | Configuration Manager 2007 |  
|-------------------------------------------------------|---------|----------------------------|----------------------------|----------------------------|  
| x64 tabanlı sistemler için Windows Server 2008 R2     | Hayır   | Hayır                      | Evet                       | Evet                       |  
| Itanium tabanlı sistemler için Windows Server 2008 R2 | Hayır   | Hayır                      | Evet                       | Evet                       |
  
SMS 2.0 ve SMS 2003 için, SMS tarafından güvenlik güncelleştirmelerini algılamak için Güvenlik Güncelleştirmesi Envanter Aracı (SUIT) kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS tarama araçları hakkında daha fazla bilgi için, bkz. [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
**Güncelleştirme Uyumluluğu Değerlendiricisi ve Uygulama Uyumluluğu Araç Takımı**
  
Güncelleştirmeler genelde uygulamalarınızın çalışması için gerekli olan aynı dosyalara ve kayıt defteri ayarlarına yazar. Bu durum da uyumsuzlukları tetikleyebilir ve güvenlik güncelleştirmelerinin dağıtılması için gereken zamanı artırabilir. [Uygulama Uyumluluğu Araç Takımı](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) ile birlikte gelen [Güncelleştirme Uyumluluğu Değerlendiricisi](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) bileşenlerini kullanarak, Windows güncelleştirmelerinin yüklü uygulamalara göre sınanması ve doğrulanması sürecini hızlandırabilirsiniz.
  
Uygulama Uyumluluğu Araç Takımı (ACT), çalışma ortamınıza Microsoft Windows Vista'yı, bir Microsoft Güvenlik Güncelleştirmesi'ni ya da Windows Internet Explorer'ın yeni bir sürümünü dağıtmadan önce uygulama uyumluluğu sorunlarını değerlendirmek ve etkilerini azaltmak için kullanılabilecek gerekli araçları ve belgeleri içerir.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows Server 2008 R2 (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Microsoft Küme Hizmeti (MSCS) yapılandırması ile birlikte Windows Server 2008 R2'nin tüm desteklenen x64 tabanlı sürümleri:<br />
windows6.1-kb2294255-x64.msu /quiet</td>
</tr>
<tr class="even">
<td style="border:1px solid black;"></td>
<td style="border:1px solid black;">Microsoft Küme Hizmeti (MSCS) yapılandırması ile birlikte Windows Server 2008 R2'nin tüm desteklenen Itanium tabanlı sürümleri:<br />
windows6.1-kb2294255-ia64.msu /quiet</td>
</tr>
<tr class="odd">
<td style="border:1px solid black;">Yeniden başlatmadan yükleme</td>
<td style="border:1px solid black;">Microsoft Küme Hizmeti (MSCS) yapılandırması ile birlikte Windows Server 2008 R2'nin tüm desteklenen x64 tabanlı sürümleri:<br />
windows6.1-kb2294255-x64.msu /quiet /norestart</td>
</tr>
<tr class="even">
<td style="border:1px solid black;"></td>
<td style="border:1px solid black;">Microsoft Küme Hizmeti (MSCS) yapılandırması ile birlikte Windows Server 2008 R2'nin tüm desteklenen Itanium tabanlı sürümleri:<br />
windows6.1-kb2294255-ia64.msu /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA tarafından yüklenen bir güncelleştirmeyi kaldırmak için /Uninstall kurulum anahtarını kullanın veya <strong>Denetim Masası</strong>'nı tıklatın, <strong>Sistem ve Güvenlik</strong>'i tıklatın, Windows Update altında <strong>Yüklü güncelleştirmeleri görüntüle</strong>'yi tıklatın ve güncelleştirme listesinden ilgili güncelleştirmeyi seçin.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/2294255">Microsoft Bilgi Bankası makalesi 2294255</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong> Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar                                | Açıklama                                                                                                                                                  |  
|----------------------------------------|-----------------------------------------------------------------------------------------------------------------------------------------------------------|  
| **/?, /h, /help**                      | Desteklenen anahtarlarla ilgili yardım görüntüler.                                                                                                        |  
| **/quiet**                             | Durum veya hata iletilerinin görüntülenmesini bastırır.                                                                                                   |  
| **/norestart**                         | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |  
| **/warnrestart:&lt;saniye&gt;**        | **/quiet** anahtarıyla birlikte kullanıldığında, yükleyici yeniden başlatma işleminden önce kullanıcıyı uyarır.                                           |  
| **/promptrestart**                     | **/quiet** anahtarıyla birlikte kullanıldığında, yükleyici yeniden başlatma işleminden önce sorar.                                                        |  
| **/forcerestart**                      | **/quiet** anahtarıyla birlikte kullanıldığında, yükleyici uygulamaları kapanmaya zorlar ve yeniden başlatma işlemini başlatır.                           |  
| **/log:&lt;dosya adı&gt;**             | Günlük girdilerinin belirtilen dosyaya kaydedilmesini sağlar.                                                                                             |  
| **/extract:&lt;hedef&gt;**             | Paket içeriğini hedef klasöre ayıklar.                                                                                                                    |  
| **/uninstall /kb:&lt;KB Numarası&gt;** | Güvenlik güncelleştirmesini kaldırır.                                                                                                                     |
  
**Not** Wusa.exe yükleyicisi hakkında daha fazla bilgi için, [Windows 7'deki Çeşitli Değişiklikler](http://technet.microsoft.com/en-us/library/dd871148(ws.10).aspx) adlı TechNet makalesindeki "Windows Update Tek Başına Yükleyicisi" bölümüne bakın.
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** kutusuna bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesinde, dosya boyutunu, bültenle ilgili KB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili KB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
### Diğer Bilgiler
  
#### Microsoft Etkin Koruma Programı (MAPP)
  
Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.
  
#### Destek
  
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden veya 1-866-PCSAFETY numaralı telefondan teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
#### Sorumluluğun Kaldırılması
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
#### Düzenlemeler
  
-   V1.0 (12 Ekim 2010): Bülten yayımlandı.  
-   V1.1 (10 Kasım 2010): Bu güncelleştirmenin varolan paylaşılan küme disklerinin izinlerini düzelttiğini açıklamak üzere bir Güncelleştirme Hakkında SSS girdisi eklendi. Bu yalnızca bilgilendirme amaçlı bir değişikliktir. Sistemlerini daha önce başarıyla güncelleştirmiş olan müşterilerin herhangi bir işlem gerçekleştirmeleri gerekmez.
  
*Built at 2014-04-18T01:50:00Z-07:00*
