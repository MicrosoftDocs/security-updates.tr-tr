---
TOCTitle: 'MS10-104'
Title: 'Microsoft Güvenlik Bülteni MS10-104 - Önemli'
ms:assetid: 'ms10-104'
ms:contentKeyID: 61235639
ms:mtpsurl: 'https://technet.microsoft.com/tr-TR/library/ms10-104(v=Security.10)'
---

Security Bulletin

Microsoft Güvenlik Bülteni MS10-104 - Önemli
============================================

Microsoft SharePoint'teki Güvenlik Açığı Uzaktan Kod Yürütülmesine İzin Verebilir (2455005)
-------------------------------------------------------------------------------------------

Yayım Tarihi: 14 Aralık 2010 Salı

**Sürüm:** 1.0

### Genel Bilgiler

#### Yürütmeyle İlgili Özet

Bu güvenlik güncelleştirmesi Microsoft SharePoint'teki özel olarak bildirilen bir güvenlik açığını giderir. Bir saldırgan Belge Dönüştürmeleri Yük Dengeleyici Hizmeti kullanılan bir SharePoint sunucu ortamında Belge Dönüştürmeleri Başlatıcı Hizmeti'ne özel hazırlanmış bir SOAP isteği gönderirse, bu güvenlik açığı, konuk kullanıcının güvenlik bağlamında uzaktan kod yürütülmesine izin verebilir. Belge Dönüştürmeleri Yük Dengeleyici Hizmeti ve Belge Dönüştürmeleri Başlatıcı Hizmeti varsayılan olarak, Microsoft Office SharePoint Server 2007'de etkinleştirilmemiş durumdadır.

Bu güvenlik güncelleştirmesi, Microsoft Office SharePoint Server 2007'nin tüm desteklenen sürümleri için Önemli olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın.

Güncelleştirme, Belge Dönüştürmeleri Başlatıcı Hizmeti'nin özel hazırlanmış SOAP isteklerini doğrulama biçimini değiştirerek bu güvenlik açığını giderir. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

**Öneri.** Microsoft, müşterilerin güncelleştirmeyi ilk fırsatta uygulamalarını önerir.

**Bilinen Sorunlar.** Yok.

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

 
<table style="border:1px solid black;">
<thead>
<tr class="header">
<th style="border:1px solid black;" >Microsoft SharePoint Server</th>
<th style="border:1px solid black;" >En Yüksek Güvenlik Etkisi</th>
<th style="border:1px solid black;" >Toplam Önem Derecesi</th>
<th style="border:1px solid black;" >Bu Güncelleştirmeyle Değiştirilen Bültenler</th>
</tr>
</thead>
<tbody>
<tr class="odd">
<td style="border:1px solid black;"><a href="http://www.microsoft.com/downloads/details.aspx?familyid=3c8fb9f9-7920-43ea-b618-e26dc3360c60">Microsoft Office SharePoint Server 2007 Service Pack 2 (32-bit sürümler)</a><br />
(KB2433089)</td>
<td style="border:1px solid black;">Uzaktan Kod Yürütme</td>
<td style="border:1px solid black;">Önemli</td>
<td style="border:1px solid black;">Yok</td>
</tr>
<tr class="even">
<td style="border:1px solid black;"><a href="http://www.microsoft.com/downloads/details.aspx?familyid=3db09280-24bd-42e0-9ae3-02c9bf3e8ee3">Microsoft Office SharePoint Server 2007 Service Pack 2 (64-bit sürümler)</a><br />
(KB2433089)</td>
<td style="border:1px solid black;">Uzaktan Kod Yürütme</td>
<td style="border:1px solid black;">Önemli</td>
<td style="border:1px solid black;">Yok</td>
</tr>
</tbody>
</table>
  
**Etkilenmeyen Yazılımlar**
  
| Office ve Diğer Etkilenen Yazılımlar                                       |  
|----------------------------------------------------------------------------|  
| Microsoft Windows SharePoint Services 2.0                                  |  
| Microsoft SharePoint Portal Server 2001 Service Pack 3                     |  
| Microsoft SharePoint Portal Server 2003 Service Pack 3                     |  
| Microsoft Windows SharePoint Services 3.0 Service Pack 2 (32-bit sürümler) |  
| Microsoft Windows SharePoint Services 3.0 Service Pack 2 (64-bit sürümler) |  
| SharePoint Foundation 2010                                                 |  
| Microsoft SharePoint Server 2010                                           |  
| Microsoft Groove Server 2010                                               |  
| Microsoft Groove 2007                                                      |  
| Microsoft SharePoint Workspace                                             |
  
Bu Güvenlik Güncelleştirmesi İle İlgili Sık Sorulan Sorular (SSS)  
-----------------------------------------------------------------
  
<span></span>
**Dosya bilgileri ayrıntılarını nerede bulabilirim?**  
Dosya bilgileri ayrıntılarının konumu için **Güvenlik Güncelleştirmesi Dağıtımı** bölümündeki başvuru tablolarına bakın.
  
**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.
  
Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).
  
Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).
  
### Güvenlik Açığı Bilgileri
  
Önem Dereceleri ve Güvenlik Açığı Tanımlayıcıları  
-------------------------------------------------
  
<span></span>
Aşağıdaki önem derecelerinde, güvenlik açığının olabilecek en fazla etkisi göz önüne alınmıştır. Önem derecesi ve güvenlik etkisi ile ilişkili olarak bu güvenlik bülteni yayımlandıktan sonraki 30 gün içinde güvenlik açığından yararlanılma olasılığı konusunda bilgi için, [Aralık bülten özetindeki](http://technet.microsoft.com/security/bulletin/ms10-dec) Yararlanma Dizini'ne bakın. Daha fazla bilgi için, bkz: [Microsoft Yararlanma Dizini](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >Hatalı Biçimlendirilmiş İstek Nedeniyle Kod Yürütme Güvenlik Açığı - CVE-2010-3964</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">Microsoft Office SharePoint Server 2007 Service Pack 2 (32-bit sürümler)</td>
<td style="border:1px solid black;"><strong>Önemli</strong> <br />
Uzaktan Kod Yürütme</td>
<td style="border:1px solid black;"><strong>Önemli</strong></td>
</tr>
<tr class="even">
<td style="border:1px solid black;">Microsoft Office SharePoint Server 2007 Service Pack 2 (64-bit sürümler)</td>
<td style="border:1px solid black;"><strong>Önemli</strong> <br />
Uzaktan Kod Yürütme</td>
<td style="border:1px solid black;"><strong>Önemli</strong></td>
</tr>
</tbody>
</table>
  
Hatalı Biçimlendirilmiş İstek Nedeniyle Kod Yürütme Güvenlik Açığı - CVE-2010-3964  
----------------------------------------------------------------------------------
  
<span></span>
Belge Dönüştürmeleri Başlatıcı Hizmeti'nin SOAP isteklerini bir SharePoint sunucusunda işlemeden önce doğrulama biçiminde uzaktan kod yürütülmesine yönelik bir güvenlik açığı bulunmaktadır. Bu güvenlik açığından başarıyla yararlanan bir saldırgan, etkilenen bir SharePoint sunucusunda bir konuk hesabının güvenlik bağlamında rasgele kod çalıştırabilir.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz: [CVE-2010-3964](http://www.cve.mitre.org/cgi-bin/cvename.cgi?name=cve-2010-3964).
  
#### Hatalı Biçimlendirilmiş İstek Nedeniyle Kod Yürütme Güvenlik Açığı - CVE-2010-3964 için Azaltıcı Etkenler
  
Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:
  
-   Belge Dönüştürmeleri Yük Dengeleyici Hizmeti ve Belge Dönüştürmeleri Başlatıcı Hizmeti varsayılan olarak, Microsoft Office SharePoint Server 2007'de etkinleştirilmemiş durumdadır.  
-   Bu güvenlik açığından başarıyla yararlanan bir saldırgan, yalnızca belirli bir geçici dizine hakları olan konuk hesabı olarak kod yürütebilir. Bu geçici dizinin içeriği düzenli olarak temizlenmektedir.
  
#### Hatalı Biçimlendirilmiş İstek Nedeniyle Kod Yürütme Güvenlik Açığı - CVE-2010-3964 için Geçici Çözümler
  
Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:
  
-   **Office Belge Dönüştürmeleri Başlatıcı Hizmeti'ni durdurun ve devre dışı bırakın**
  
    Belge Dönüştürmeleri Başlatıcı Hizmeti'nin çalıştırıldığı her bir sistemde, komut isteminde aşağıdaki komutu yönetici olarak çalıştırın:  
    `sc stop dclauncher`  
    `sc config dclauncher start= disabled`
  
    **Geçici Çözümün Etkisi.** Office belge dönüştürme işlemi devre dışı bırakılır.
  
    **Geçici çözüm nasıl geri alınır.**
  
    Komut isteminde aşağıdaki komutu yönetici olarak çalıştırın:  
    `sc config dclauncher start= auto`  
    `sc start dclauncher`
  
-   **Office Belge Dönüştürmeleri Başlatıcı Hizmeti tarafından kullanılan bağlantı noktalarını güvenlik duvarında engelleyin**
  
    Güvenlik duvarında aşağıdaki bağlantı noktalarını engelleyin:  
    TCP Bağlantı Noktası 8082
  
    Bu bağlantı noktası, etkilenen bileşenle bir bağlantı oluşturmak için kullanılır. Kuruluşun güvenlik duvarında bu bağlantı noktasının gelen ve giden trafik için engellenmesi, güvenlik duvarının arkasındaki sistemlerin bu açıktan yararlanma girişimlerine karşı korunmasına yardımcı olur. Microsoft, diğer bağlantı noktalarını kullanabilecek saldırılardan korunmaya yardımcı olmak amacıyla, Internet'ten gelen tüm istenmeyen trafiğin engellenmesini önerir. Bağlantı noktaları hakkında daha fazla bilgi için, [TCP ve UDP Bağlantı Noktası Atamaları](http://go.microsoft.com/fwlink/?linkid=21312) adlı TechNet makalesine bakın.
  
    **Geçici Çözümün Etkisi.** Uygulamalar ve hizmetler etkilenen bağlantı noktasını kullanabilir. Bağlantı noktasına bağlanabilirliği engellemek, çeşitli uygulama ve hizmetlerin çalışmamasına neden olabilir.
  
    **Geçici çözüm nasıl geri alınır.**
  
    Güvenlik duvarında 8082 numaralı TCP bağlantı noktasının engellemesini kaldırın. Bağlantı noktaları hakkında daha fazla bilgi için, [TCP ve UDP Bağlantı Noktası Atamaları](http://go.microsoft.com/fwlink/?linkid=21312) adlı TechNet makalesine bakın.
  
#### Hatalı Biçimlendirilmiş İstek Nedeniyle Kod Yürütme Güvenlik Açığı - CVE-2010-3964 Hakkında SSS
  
**Bu güvenlik açığının kapsamı nedir?**  
Bu bir uzaktan kod yürütme güvenlik açığıdır. Bu güvenlik açığından başarıyla yararlanan bir saldırgan, etkilenen SharePoint sunucusunda konuk hesabının güvenlik bağlamında rasgele kod çalıştırabilir.
  
**Güvenlik açığına ne neden olmaktadır?**  
Bu güvenlik açığı, Belge Dönüştürmeleri Başlatıcı Hizmeti'nin özel hazırlanmış Basit Nesne Erişim Protokolü (SOAP) isteklerini düzgün doğrulamaması nedeniyle ortaya çıkar.
  
**Belge Dönüştürmeleri Başlatıcı Hizmeti nedir?**  
Belge Dönüştürmeleri Başlatıcı Hizmeti, bir sunucudaki belge dönüştürmelerini zamanlar ve başlatır. Microsoft Office SharePoint Server 2007 bu hizmete bir belge dönüştürme isteği geçirdiğinde, Belge Dönüştürmeleri Başlatıcı Hizmeti, uygun belge dönüştürücüsünü çağırır. Çoğu sunucu grubu yapılandırmasında, Belge Dönüştürmeleri Başlatıcı Hizmeti ve onun başlattığı dönüştürücü programları bir uygulama sunucusu üzerinde yüklü olmalıdır. Her bir uygulama sunucusunda yalnızca bir Belge Dönüştürmeleri Başlatıcı Hizmeti etkinleştirilmiş olabilir.
  
Belge Dönüştürmeleri Başlatıcı Hizmeti, HVU\_*BilgisayarAdı* hesabı altında çalışır. HVU\_*BilgisayarAdı* hesabı, Belge Dönüştürmeleri Başlatıcı Hizmeti etkinleştirildiğinde uygulama sunucusunda oluşturulan bir yerel konuk hesabıdır.
  
**Belge Dönüştürmeleri Yük Dengeleyici Hizmeti nedir?**  
Belge Dönüştürmeleri Yük Dengeleyici Hizmeti, belge dönüştürme isteklerini dengeler. Belge Dönüştürmeleri Yük Dengeleyici Hizmeti tek başına bir sunucuda veya gruptaki bir sunucuda yapılandırılabilir. Microsoft Office SharePoint Server 2007'den bir dönüştürücü isteği aldığında, Belge Dönüştürmeleri Yük Dengeleyici Hizmeti, uygun Belge Dönüştürmeleri Başlatıcı Hizmeti'ni işaret eden bir Tekdüzen Kaynak Tanımlayıcısı (URI) döndürür. SharePoint Server 2007 belirtilen bağlatıcıya SOAP istekleri aracılığıyla bağlanır ve belirtilen belgeyi dönüştürmesini ister.
  
Belge Dönüştürmeleri Yük Dengeleyici Hizmeti devre dışı bırakıldığında, belge dönüştürme işleminin durdurulduğunu ve ayrıca Belge Dönüştürmeleri Başlatıcı Hizmeti'nin de devre dışı bırakıldığını unutmayın.
  
**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan, hedef sunucuda konuk kullanıcının güvenlik bağlamında rasgele kod çalıştırabilir.
  
**Bir saldırgan güvenlik açığından nasıl yararlanabilir?**  
Bir saldırgan Belge Dönüştürmeleri Yük Dengeleyici Hizmeti kullanılan bir SharePoint sunucu ortamında Belge Dönüştürmeleri Başlatıcı Hizmeti'ne özel hazırlanmış bir SOAP isteği gönderebilir. Belge Dönüştürmeleri Başlatıcı Hizmeti özel hazırlanmış SOAP isteğini işlediğinde, bu güvenlik açığı, etkilenen sistemdeki bir konuk hesabının güvenlik bağlamında uzaktan kod yürütülmesine izin verebilir.
  
**Bu güvenlik açığından birincil derecede hangi sistemler etkileniyor?**  
Belge Dönüştürmeleri Yük Dengeleyici Hizmeti'nin kullanıldığı SharePoint sunucu ortamları bu güvenlik açığından birincil derecede etkilenir. Bu güvenlik açığı, SharePoint sunucu ortamındaki Belge Dönüştürmeleri Başlatıcı Hizmeti'ni çalıştıran sunucularda uzaktan kod yürütülmesine izin verebilir.
  
**Güncelleştirme ne yapıyor?**  
Bu güncelleştirme, Belge Dönüştürmeleri Başlatıcı Hizmeti'nin özel hazırlanmış SOAP isteklerini doğrulama biçimini değiştirerek bu güvenlik açığını giderir.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Hayır. Microsoft, bu güvenlik açığı hakkında bilgilere koordinasyon içinde olduğu sorumlu kişiler aracılığıyla ulaştı.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Bu güvenlik bülteni ilk yayımlandığında, Microsoft bu güvenlik açığının müşterilere saldırmak üzere genel olarak kullanıldığına dair herhangi bir bilgi almamıştı.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
**Güvenlik Merkezi**
  
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://update.microsoft.com/) sitelerinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Algılama ve Dağıtım Kılavuzu**
  
Microsoft, güvenlik güncelleştirmeleri için algılama ve dağıtım kılavuzu sağlar. Bu kılavuz, güvenlik güncelleştirmelerini algılamak ve dağıtmak üzere kullanılabilecek çeşitli araçların nasıl kullanılacağını BT uzmanlarının anlamasına yardımcı olabilecek öneriler ve bilgiler içerir. Daha fazla bilgi için, bkz: [Microsoft Bilgi Bankası makalesi 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                                                  | MBSA |  
|--------------------------------------------------------------------------|------|  
| Microsoft Office SharePoint Server 2007 Service Pack 2 (32-bit sürümler) | Evet |  
| Microsoft Office SharePoint Server 2007 Service Pack 2 (64-bit sürümler) | Evet |
  
**Not** MBSA'nın en son sürümü, Microsoft Update ve Windows Server Update Services tarafından desteklenmeyen eski yazılımları kullanan müşteriler, eski araçlarla kapsamlı güvenlik güncelleştirmesi algılaması yapma konusunda bilgi edinmek üzere [Microsoft Baseline Security Analyzer](http://www.microsoft.com/technet/security/tools/mbsahome.mspx) sitesini ziyaret ederek Legacy Product Support (Eski Ürün Desteği) bölümüne başvurabilirler.
  
**Windows Server Update Services**
  
Windows Server Update Services (WSUS), bilişim teknolojisi yöneticilerinin Windows işletim sistemlerinden birini çalıştıran bilgisayarlara en son Microsoft ürün güncelleştirmelerini dağıtmalarına olanak verir. Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services](http://technet.microsoft.com/en-us/wsus/default.aspx) adlı TechNet makalesine bakın.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                                                  | SMS 2.0 | SUIT ile birlikte SMS 2003 | ITMU ile birlikte SMS 2003                                                          | Configuration Manager 2007                                                          |  
|--------------------------------------------------------------------------|---------|----------------------------|-------------------------------------------------------------------------------------|-------------------------------------------------------------------------------------|  
| Microsoft Office SharePoint Server 2007 Service Pack 2 (32-bit sürümler) | Hayır   | Hayır                      | Evet. Aşağıdaki **Microsoft Office SharePoint Server 2007 için Not** bölümüne bakın | Evet. Aşağıdaki **Microsoft Office SharePoint Server 2007 için Not** bölümüne bakın |  
| Microsoft Office SharePoint Server 2007 Service Pack 2 (64-bit sürümler) | Hayır   | Hayır                      | Evet. Aşağıdaki **Microsoft Office SharePoint Server 2007 için Not** bölümüne bakın | Evet. Aşağıdaki **Microsoft Office SharePoint Server 2007 için Not** bölümüne bakın |
  
SMS 2.0 ve SMS 2003 için, SMS tarafından güvenlik güncelleştirmelerini algılamak için Güvenlik Güncelleştirmesi Envanter Aracı (SUIT) kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS tarama araçları hakkında daha fazla bilgi için, bkz. [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
**Microsoft Office SharePoint Server 2007 için Not** Yukarıda açıklanan algılama tablosu, tek sunuculu Microsoft Office SharePoint Server 2007 dağıtımlarına dayalıdır. Algılama araçları, güncelleştirmenin birden çok sistemli SharePoint sunucu gruplarının parçası olarak yapılandırılmış sistemlere uygulanabilirliğini algılamaz. Tek başına ve birden çok sunucu yapılandırmalarında güncelleştirmeleri dağıtma hakkında daha fazla bilgi için, [Office SharePoint Server 2007 için yazılım güncelleştirmelerini dağıtma](http://technet.microsoft.com/en-us/library/cc263467(office.12).aspx) adlı TechNet makalesine bakın.
  
**Not** Office XP'yi veya Office 2003'ü dağıtmak için bir Yönetimsel Yükleme Noktası (AIP) kullandıysanız, AIP'yi özgün temelden güncelleştirdiğinizde bu güncelleştirmeyi SMS kullanarak dağıtamayabilirsiniz. Daha fazla bilgi için, bu bölümdeki **Office Yönetimsel Yükleme Noktası** başlığına bakın.
  
**Office Yönetimsel Yükleme Noktası**
  
Uygulamanızı bir sunucu konumundan yüklediyseniz, sunucu yöneticinizin sunucu konumunu yönetimsel güncelleştirmeyle güncelleştirmesi ve bu güncelleştirmeyi sisteminize dağıtması gerekir.
  
-   Microsoft Office XP'nin desteklenen sürümleri için, bkz: [Yönetimsel Yükleme Noktası Oluşturma](http://office.microsoft.com/tr-tr/orkxp/ha011363091033.aspx). Bir istemci sisteminin güncelleştirilmiş yönetimsel yükleme noktası olan kaynağını Office XP özgün taban kaynağına dönüştürme konusunda daha fazla bilgi için, bkz: [Microsoft Bilgi Bankası makalesi 922665](http://support.microsoft.com/kb/922665).  
    **Not** Yazılım güncelleştirmelerini bir güncelleştirilmiş yönetimsel yansımadan merkezi olarak yönetmeyi planlıyorsanız, [Office XP İstemcilerini Düzeltme Eki Uygulanmış Bir Yönetimsel Yansımadan Güncelleştirme](http://office.microsoft.com/tr-tr/orkxp/ha011525721033.aspx) adlı makalede daha fazla bilgi bulabilirsiniz.  
-   Microsoft Office 2003'ün desteklenen sürümleri için, bkz: [Yönetimsel Yükleme Noktası Oluşturma](http://office.microsoft.com/tr-tr/ork2003/ha011401931033.aspx). Bir istemci bilgisayarının güncelleştirilmiş yönetimsel yükleme noktası olan kaynağını Office 2003 özgün taban kaynağına veya Service Pack 3'e (SP3) dönüştürme konusunda daha fazla bilgi için, bkz: [Microsoft Bilgi Bankası makalesi 902349](http://support.microsoft.com/kb/902349).  
    **Not** Yazılım güncelleştirmelerini bir güncelleştirilmiş yönetimsel görüntüden merkezi olarak yönetmeyi planlıyorsanız, [Office 2003 Ürün Güncelleştirmelerini Dağıtma](http://office.microsoft.com/tr-tr/ork2003/ha011402381033.aspx?pid=ch011480761033) adlı makalede daha fazla bilgi bulabilirsiniz.  
-   Microsoft Office'in desteklenen sürümlerine yönelik bir ağ yükleme noktası oluşturmak için bkz. [Microsoft Office için bir ağ yükleme noktası oluşturma](http://technet.microsoft.com/en-us/library/cc179063.aspx).  
    **Not** Güvenlik güncelleştirmelerini merkezi olarak yönetmeyi planlıyorsanız Windows Server Update Services kullanın. Microsoft Office güvenlik güncelleştirmelerini dağıtma hakkında daha fazla bilgi için [Windows Server Update Services Web sitesini](http://technet.microsoft.com/en-us/wsus/default.aspx) ziyaret edin.
  
**Güncelleştirme Uyumluluğu Değerlendiricisi ve Uygulama Uyumluluğu Araç Takımı**
  
Güncelleştirmeler genelde uygulamalarınızın çalışması için gerekli olan aynı dosyalara ve kayıt defteri ayarlarına yazar. Bu durum da uyumsuzlukları tetikleyebilir ve güvenlik güncelleştirmelerinin dağıtılması için gereken zamanı artırabilir. [Uygulama Uyumluluğu Araç Takımı](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) ile birlikte gelen [Güncelleştirme Uyumluluğu Değerlendiricisi](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) bileşenlerini kullanarak, Windows güncelleştirmelerinin yüklü uygulamalara göre sınanması ve doğrulanması sürecini hızlandırabilirsiniz.
  
Uygulama Uyumluluğu Araç Takımı (ACT), çalışma ortamınıza Microsoft Windows Vista'yı, bir Microsoft Güvenlik Güncelleştirmesi'ni ya da Windows Internet Explorer'ın yeni bir sürümünü dağıtmadan önce uygulama uyumluluğu sorunlarını değerlendirmek ve etkilerini azaltmak için kullanılabilecek gerekli araçları ve belgeleri içerir.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### SharePoint Server 2007 (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu yazılım için başka bir hizmet paketi planlanmamıştır. Bu sorunla ilgili güncelleştirme, gelecekteki bir güncelleştirme toplamasına eklenebilir.</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Microsoft Office SharePoint Server 2007 Service Pack 2 (32-bit sürümler):<br />
Office2007-kb2433089-fullfile-x86-glb.exe /passive</td>
</tr>
<tr class="even">
<td style="border:1px solid black;"></td>
<td style="border:1px solid black;">Microsoft Office SharePoint Server 2007 Service Pack 2 (64-bit sürümler):<br />
Office2007-kb2433089-fullfile-x64-glb.exe /passive</td>
</tr>
<tr class="odd">
<td style="border:1px solid black;">Yeniden başlatmadan yükleme</td>
<td style="border:1px solid black;">Microsoft Office SharePoint Server 2007 Service Pack 2 (32-bit sürümler):<br />
Office2007-kb2433089-fullfile-x86-glb.exe /norestart</td>
</tr>
<tr class="even">
<td style="border:1px solid black;"></td>
<td style="border:1px solid black;">Microsoft Office SharePoint Server 2007 Service Pack 2 (64-bit sürümler):<br />
Office2007-kb2433089-fullfile-x64-glb.exe /norestart</td>
</tr>
<tr class="odd">
<td style="border:1px solid black;">Güncelleştirme günlük dosyası</td>
<td style="border:1px solid black;">Uygulanamaz</td>
</tr>
<tr class="even">
<td style="border:1px solid black;">Diğer bilgiler</td>
<td style="border:1px solid black;">Algılama ve dağıtım için, <strong>Microsoft Algılama ve Dağıtım Araçları ve Kılavuzu</strong> adlı önceki bölüme bakın.</td>
</tr>
<tr class="odd">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Bazı durumlarda, bu güncelleştirme bilgisayarın yeniden başlatılmasını gerektirmez. Ancak, gereken dosyalar o sırada kullanılıyorsa, bu güncelleştirme için bilgisayarın yeniden başlatılması gerekir. Bu durumda, yeniden başlatmanızı öneren bir ileti görüntülenir.<br />
<br />
Yeniden başlatma gereksinimi olasılığını azaltmak için, güvenlik güncelleştirmesini yüklemeden önce, etkilenen tüm hizmetleri durdurun ve etkilenen dosyaları kullanabilecek tüm uygulamaları kapatın. Yeniden başlatmanızın istenmesinin nedenleri hakkında daha fazla bilgi için, bkz: <a href="http://support.microsoft.com/kb/887012">Microsoft Bilgi Bankası makalesi 887012</a>.</td>
</tr>
<tr class="odd">
<td style="border:1px solid black;">Anında Düzeltme</td>
<td style="border:1px solid black;">Uygulanamaz</td>
</tr>
<tr class="even">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">Bu güvenlik güncelleştirmesi kaldırılamaz.</td>
</tr>
<tr class="odd">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/2433089">Microsoft Bilgi Bankası makalesi 2433089</a></td>
</tr>
<tr class="even">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;">Uygulanamaz</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Güncelleştirmeyi, Etkilenen ve Etkilenmeyen Yazılımlar bölümündeki ilgili karşıdan yükleme bağlantısından yükleyebilirsiniz. Uygulamanızı bir sunucu konumundan yüklediyseniz, sunucu yöneticinizin sunucu konumunu yönetimsel güncelleştirmeyle güncelleştirmesi ve bu güncelleştirmeyi sisteminize dağıtması gerekir. Yönetimsel Yükleme Noktaları hakkında daha fazla bilgi için, **Algılama ve Dağıtım Araçları ve Kılavuzu** alt bölümündeki **Office Yönetimsel Yükleme Noktası** bilgilerine başvurun.
  
Bu güvenlik güncelleştirmesi sistemde Windows Installer 3.1 veya üstünün yüklü olmasını gerektirir.
  
Windows Installer 3.1 veya sonraki bir sürümünü yüklemek için, aşağıdaki Microsoft Web sitelerinden birini ziyaret edin:
  
-   [Windows Server 2008, Windows Vista, Windows Server 2003 ve Windows XP için Windows Installer 4.5 Redistributable](http://www.microsoft.com/downloads/details.aspx?familyid=5a58b56f-60b6-4412-95b9-54d056d6f9f4&displaylang=tr)  
-   [Windows Server 2003, Windows XP ve Windows 2000 için Windows Installer 3.1 Redistributable](http://www.microsoft.com/downloads/details.aspx?familyid=889482fc-5f56-4a38-b838-de776fd4138c&displaylang=tr)
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar                         | Açıklama                                                                                                                                                    |  
|---------------------------------|-------------------------------------------------------------------------------------------------------------------------------------------------------------|  
| **/?** veya **/help**           | Kullanım iletişim kutusunu görüntüler.                                                                                                                      |  
| **/passive**                    | Pasif modu belirtir. Kullanıcı etkileşimi gerektirmez; kullanıcılar temel ilerleme durumu iletişim kutularını görebilir ama iptal edemez.                   |  
| **/quiet**                      | Dosyalar ayıklanırken sessiz mod kullanılacağını belirtir veya istemleri bastırır.                                                                          |  
| **/norestart**                  | Güncelleştirme bir yeniden başlatma gerektiriyorsa sistemin yeniden başlatılmasını bastırır.                                                                |  
| **/forcerestart**               | Güncelleştirme bir yeniden başlatma gerektirip gerektirmediğine bakılmaksızın, güncelleştirme uygulandıktan sonra sistemi otomatik olarak yeniden başlatır. |  
| **/extract**                    | Dosyaları yüklemeden ayıklar. Hedef klasör sorulur.                                                                                                         |  
| **/extract:&lt;yol&gt;**        | Yazarın tanımladığı yükleme komutunu geçersiz kılar. Setup.inf dosyasının veya .exe dosyasının yolunu ve adını belirtir.                                    |  
| **/lang:&lt;LCID&gt;**          | Güncelleştirme paketi ilgili dili destekliyorsa, belirli bir dilin kullanılmasını zorlar.                                                                   |  
| **/log:&lt;günlük dosyası&gt;** | Güncelleştirmenin yüklenmesi sırasında hem Vnox hem de Installer tarafından günlüğe kaydedilebilmesini sağlar.                                              |
  
**Not** Bu anahtarları tek bir komutta birleştirebilirsiniz. Güvenlik güncelleştirmesi, geriye doğru uyumluluk için, Kurulum programının önceki sürümünde kullanılan çoğu kurulum anahtarını da destekler. Desteklenen kurulum anahtarları hakkında daha fazla bilgi için, bkz: [Microsoft Bilgi Bankası makalesi 262841](http://support.microsoft.com/kb/262841).
  
**Güncelleştirmeyi Kaldırma**
  
Bu güvenlik güncelleştirmesi kaldırılamaz.
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** kutusuna bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesinde, dosya boyutunu, bültenle ilgili KB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili KB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
### Diğer Bilgiler
  
#### İlgili Kaynaklar
  
Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):
  
-   Oleksandr Mirosh, [TippingPoint](http://www.tippingpoint.com/) bünyesindeki [Zero Day Initiative](http://www.zerodayinitiative.com/) ile birlikte çalışarak Hatalı Biçimlendirilmiş İstek Nedeniyle Kod Yürütme Güvenlik Açığı'nı (CVE-2010-3964) bildirdikleri için
  
#### Microsoft Etkin Koruma Programı (MAPP)
  
Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.
  
#### Destek
  
-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden veya 1-866-PCSAFETY numaralı telefondan teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
#### Sorumluluğun Kaldırılması
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
#### Düzenlemeler
  
-   V1.0 (14 Aralık 2010): Bülten yayımlandı.
  
*Built at 2014-04-18T01:50:00Z-07:00*
