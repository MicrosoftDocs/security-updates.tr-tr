---
TOCTitle: 'MS10-025'
Title: 'Microsoft Güvenlik Bülteni MS10-025 - Kritik'
ms:assetid: 'ms10-025'
ms:contentKeyID: 61235560
ms:mtpsurl: 'https://technet.microsoft.com/tr-TR/library/ms10-025(v=Security.10)'
---

Security Bulletin

Microsoft Güvenlik Bülteni MS10-025 - Kritik
============================================

Microsoft Windows Media Hizmetleri'ndeki Güvenlik Açığı Uzaktan Kod Yürütülmesine İzin Verebilir (980858)
---------------------------------------------------------------------------------------------------------

Yayım Tarihi: 13 Nisan 2010 Salı | Güncelleştirme Tarihi: 27 Nisan 2010 Salı

**Sürüm:** 3.0

### Genel Bilgiler

#### Yürütmeyle İlgili Özet

Bu güvenlik güncelleştirmesi Microsoft Windows 2000 Server üzerinde çalıştırılan Windows Media Hizmetleri'nde özel olarak bildirilen bir güvenlik açığını giderir. Güvenlik açığı, bir saldırgan Windows Media Hizmetleri çalıştırılan Microsoft Windows 2000 Server sistemine özel hazırlanmış bir aktarım bilgileri paketi gönderirse uzaktan kod yürütülmesine izin verebilir. En iyi güvenlik duvarı uygulamaları ve standart varsayılan güvenlik duvarı yapılandırmaları, ağ yapılarının kuruluş dışından gerçekleştirilen saldırılardan korunmasına yardımcı olabilir. En iyi uygulamalar, Internet'e bağlı sistemlerde olabildiğince az sayıda bağlantı noktasının açılmasını önerir. Microsoft Windows 2000 Server'daki Windows Media Hizmetleri isteğe bağlı bir bileşendir ve varsayılan olarak yüklenmez.

Bu güvenlik güncelleştirmesi, Windows Media Hizmetleri çalıştırılan tüm desteklenen Microsoft Windows 2000 Server sürümleri için Kritik olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın.

Güvenlik güncelleştirmesi 27 Nisan 2010'da yeniden yayımlanmıştır. Yeniden yayımlanan güvenlik güncelleştirmesi, Windows Media Unicast Hizmeti'nin (nsum.exe) aktarım bilgisi ağ paketlerini işleme biçimini değiştirerek bu güvenlik açığını giderir. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

**Öneri.** Müşterilerin büyük bir bölümü otomatik güncelleştirmeleri etkinleştirmiş durumdadır ve bu güvenlik güncelleştirmesi otomatik olarak karşıdan yüklenip kurulacağı için herhangi bir işlem yapmaları gerekmemektedir. Otomatik güncelleştirmeleri etkinleştirmemiş olan müşterilerin güncelleştirmeleri el ile denetlemeleri ve bu güncelleştirmeyi yüklemeleri gerekir. Otomatik güncelleştirmelerin özel yapılandırma seçenekleri hakkında bilgi için, bkz. [Microsoft Bilgi Bankası makalesi 294871](http://support.microsoft.com/kb/294871).

Yöneticiler ve kurumsal yüklemeler ya da bu güvenlik güncelleştirmesini el ile yüklemek isteyen son kullanıcılar için, Microsoft, müşterilerinin güncelleştirme yönetim yazılımlarını kullanarak veya [Microsoft Update](http://go.microsoft.com/fwlink/?linkid=40747) hizmeti aracılığıyla güncelleştirmeleri denetleyerek güncelleştirmeyi hemen uygulamalarını önerir.

Bu bültenin sonrasında yer alan **Algılama ve Dağıtım Araçları ve Kılavuzu** bölümüne de bakın.

**Bilinen Sorunlar.** Yok

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

| İşletim Sistemi                                                                                                                               | En Yüksek Güvenlik Etkisi | Toplam Önem Derecesi | Bu Güncelleştirmeyle Değiştirilen Bültenler |
|-----------------------------------------------------------------------------------------------------------------------------------------------|---------------------------|----------------------|---------------------------------------------|
| [Microsoft Windows 2000 Server Service Pack 4](http://www.microsoft.com/downloads/details.aspx?familyid=73b3d681-26bb-49c1-849e-1f72484cb978) | Uzaktan Kod Yürütme       | Kritik               | Yok                                         |

**Etkilenmeyen Yazılımlar**

| İşletim Sistemi                                                                                                         |
|-------------------------------------------------------------------------------------------------------------------------|
| Microsoft Windows 2000 Professional Service Pack 4                                                                      |
| Windows XP Service Pack 2 ve Windows XP Service Pack 3                                                                  |
| Windows XP Professional x64 Edition Service Pack 2                                                                      |
| Windows Server 2003 Service Pack 2                                                                                      |
| Windows Server 2003 x64 Edition Service Pack 2                                                                          |
| Itanium Tabanlı Sistemler için Windows Server 2003 SP2                                                                  |
| Windows Vista, Windows Vista Service Pack 1 ve Windows Vista Service Pack 2                                             |
| Windows Vista x64 Edition, Windows Vista x64 Edition Service Pack 1 ve Windows Vista x64 Edition Service Pack 2         |
| 32-bit sistemler için Windows Server 2008 ve 32-bit sistemler için Windows Server 2008 Service Pack 2                   |
| x64 tabanlı sistemler için Windows Server 2008 ve x64 tabanlı sistemler için Windows Server 2008 Service Pack 2         |
| Itanium tabanlı sistemler için Windows Server 2008 ve Itanium tabanlı sistemler için Windows Server 2008 Service Pack 2 |
| 32-bit sistemler için Windows 7                                                                                         |
| x64 tabanlı sistemler için Windows 7                                                                                    |
| x64 tabanlı sistemler için Windows Server 2008 R2                                                                       |
| Itanium tabanlı sistemler için Windows Server 2008 R2                                                                   |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Bu güvenlik bülteni 27 Nisan 2010'da neden yeniden düzenlendi?**  
Microsoft bu bülteni, Microsoft Windows 2000 Server Service Pack 4 üzerinde çalıştırıldığında Windows Media Hizmetleri için yeniden yayımlanan güvenlik güncelleştirmesini sunacak şekilde yeniden düzenledi. Özgün güvenlik güncelleştirmesi, sistemleri bu bültende açıklanan güvenlik açığına karşı korumuyordu. Microsoft, etkilenen yazılımı çalıştıran müşterilerin yeniden yayımlanan güvenlik güncelleştirmesini hemen uygulamalarını önerir.

**Yeniden yayımlanan güvenlik güncelleştirmesini yüklemeden önce özgün güvenlik güncelleştirmesini kaldırmam gerekiyor mu?**  
Hayır, yeniden yayımlanan güvenlik güncelleştirmesini yüklemeden önce özgün güvenlik güncelleştirmesini kaldırmanız gerekmez.

**Bu güvenlik bülteni 21 Nisan 2010'da neden yeniden düzenlendi?**  
Microsoft bu bülteni, Microsoft Windows 2000 Server için özgün güvenlik güncelleştirmesinin (KB980858) kalite sorunları nedeniyle kullanımdan kaldırıldığını duyurmak üzere yeniden düzenledi. Özgün güvenlik güncelleştirmesi sistemleri bu bültende açıklanan güvenlik açığına karşı korumuyordu. Yeniden düzenlenen bir güvenlik güncelleştirmesi kullanıma sunuluncaya kadar, Microsoft müşterilerin etkilenen sistemlerdeki güvenlik açığı etkilerini azaltmak üzere bu bültende açıklanan geçici çözümlerden birini uygulamalarını önerir.

**Dosya bilgileri ayrıntılarını nerede bulabilirim?**  
Dosya bilgileri ayrıntılarının konumu için **Güvenlik Güncelleştirmesi Dağıtımı** bölümündeki başvuru tablolarına bakın.

**Sistemimde Windows Media Hizmetleri çalışmıyor. Bu güncelleştirme sunulacak mı?**  
Hayır, isteğe bağlı Windows Media Hizmetleri'nin çalıştırılmadığı Microsoft Windows 2000 Server tabanlı sistemlere bu güvenlik güncelleştirmesi sunulmaz. Windows Media Hizmetleri çalışıyorsa, güvenlik güncelleştirmesi sunulur.

**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).

### Güvenlik Açığı Bilgileri

Önem Dereceleri ve Güvenlik Açığı Tanımlayıcıları
-------------------------------------------------

<span></span>
Aşağıdaki önem derecelerinde, güvenlik açığının olabilecek en fazla etkisi göz önüne alınmıştır. Önem derecesi ve güvenlik etkisi ile ilişkili olarak bu güvenlik bülteni yayımlandıktan sonraki 30 gün içinde güvenlik açığından yararlanılma olasılığı konusunda bilgi için, [Nisan bülten özetindeki](http://technet.microsoft.com/security/bulletin/ms10-apr) Yararlanma Dizini'ne bakın. Daha fazla bilgi için, bkz: [Microsoft Yararlanma Dizini](http://technet.microsoft.com/en-us/security/cc998259.aspx).

 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >Media Hizmetleri'nde Yığın Tabanlı Arabellek Taşması Güvenlik Açığı - CVE-2010-0478</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">Microsoft Windows 2000 Server Service Pack 4</td>
<td style="border:1px solid black;"><strong>Kritik</strong> <br />
Uzaktan Kod Yürütme</td>
<td style="border:1px solid black;"><strong>Kritik</strong></td>
</tr>
</tbody>
</table>
  
Media Hizmetleri'nde Yığın Tabanlı Arabellek Taşması Güvenlik Açığı - CVE-2010-0478  
-----------------------------------------------------------------------------------
  
<span></span>
İsteğe bağlı Windows Media Hizmetleri'nin çalıştırıldığı Microsoft Windows 2000 Server Service Pack 4 sistemlerinde, Windows Media Unicast Hizmeti'nin özel hazırlanmış aktarım bilgisi paketlerini işleme biçimi nedeniyle bir uzaktan kod yürütme güvenlik açığı bulunmaktadır. Microsoft Windows 2000 Server Service Pack 4'teki Windows Media Hizmetleri isteğe bağlı bir bileşendir ve varsayılan olarak yüklenmez. Yalnızca Windows Media Hizmetleri'nin etkinleştirilmiş olduğu Microsoft Windows 2000 Server sistemleri bu güvenlik açığından etkilenir.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz: [CVE-2010-0478](http://www.cve.mitre.org/cgi-bin/cvename.cgi?name=cve-2010-0478).
  
#### Media Hizmetleri'nde Yığın Tabanlı Arabellek Taşması Güvenlik Açığı - CVE-2010-0478 için Azaltıcı Etkenler
  
Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:
  
-   Windows XP, Windows Server 2003, Windows Vista, Windows Server 2008, Windows 7 ve Windows Server 2008 R2'nin desteklenen sürümleri bu bültende açıklanan güvenlik açığından etkilenmez.  
-   Windows Media Hizmetleri varsayılan olarak Microsoft Windows 2000 Server'da etkin durumda değildir. Microsoft Windows 2000 Server'ın bu güvenlik açığından etkilenmesi için, sunucunun Windows Bileşen Sihirbazı'nda Windows Media Hizmetleri bileşeni eklenerek bir medya akışı sunucusu olarak yapılandırılmış olması gerekmektedir.
  
#### Media Hizmetleri'nde Yığın Tabanlı Arabellek Taşması Güvenlik Açığı - CVE-2010-0478 için Geçici Çözümler
  
Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:
  
-   **Windows Media Unicast Hizmeti'ni durdurup devre dışı bırakın**
  
    Yönetici olarak, komut isteminde aşağıdaki komutu kullanarak Windows Media Unicast Hizmeti'ni devre dışı bırakın:  
    `sc stop nsunicast & sc config nsunicast start= disabled`
  
    **Geçici çözümün etkisi.** Medya akışı sunucusuna Windows Media Unicast Hizmeti aracılığıyla bağlantılara izin verilmez.
  
    **Geçici çözüm nasıl geri alınır.**
  
    Yönetici olarak, komut isteminde aşağıdaki komutu kullanarak Windows Media Unicast Hizmeti'ni etkinleştirin:  
    `sc config nsunicast start= auto & sc start nsunicast`
  
-   **Windows Bileşen Sihirbazı'nı kullanarak Windows Media Hizmetleri bileşenini kaldırın**
  
    1.  Bilgisayarda yönetici olarak veya Administrators grubunun üyesi olarak oturum açın.  
    2.  **Başlat**'ı tıklatın, **Ayarlar**'ın üzerine gelin ve sonra **Denetim Masası**'nı tıklatın.  
    3.  Denetim Masası'nda **Program Ekle/Kaldır**'ı çift tıklatın.  
    4.  **Windows Bileşenlerini Ekle/Kaldır**'ı tıklatın. Windows Bileşen Sihirbazı başlatılır ve Windows Bileşenleri ekranı görüntülenir.  
    5.  **Windows Media Hizmetleri** onay kutusunu temizleyin. **İleri**'yi tıklatın ve Windows Bileşen Sihirbazı'ndaki yönergeleri izleyin.
  
    **Geçici çözümün etkisi. **Sunucu artık Windows Media Hizmetleri kullanılarak bir medya akışı sunucusu olarak yapılandırılamaz.
  
    **Geçici çözüm nasıl geri alınır. **Windows Bileşen Sihirbazı aracılığıyla Windows Media Hizmetleri'ni yükleyin.
  
#### Media Hizmetleri'nde Yığın Tabanlı Arabellek Taşması Güvenlik Açığı - CVE-2010-0478 Hakkında SSS
  
**Bu güvenlik açığının kapsamı nedir?**  
Bu bir uzaktan kod yürütme güvenlik açığıdır. Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.
  
**Güvenlik açığına ne neden olmaktadır?**  
Güvenlik açığı, Microsoft Windows 2000 Server Service Pack 4 üzerinde çalıştırılan Windows Media Hizmetleri'nin aktarım bilgisi ağ paketlerini işleme biçimi nedeniyle ortaya çıkar.
  
**Windows Media Hizmetleri nedir?**  
Microsoft Windows Media Hizmetleri, canlı veya isteğe bağlı ses ve video içeriğinin Internet veya intranet üzerinden akışını sağlamak için endüstride kullanılan bir platformdur. Windows Media Hizmetleri'ni kullanarak, içeriğinizi istemcilere teslim eden bir veya daha fazla Windows Media sunucusunu yapılandırabilir ve yönetebilirsiniz.
  
İstemcileriniz şunlar olabilir:
  
-   İçeriği Windows Media Player gibi bir oynatıcı kullanarak yürüten bilgisayarlar veya aygıtlar.  
-   Windows Media Hizmetleri çalıştırılan ve içeriğinizi proxy ile sağlayan, önbelleğe alan veya yeniden dağıtan bilgisayarlar.  
-   Windows Media Software Development Kit (SDK) kullanılarak geliştirilen özel uygulamalar.
  
**Windows Media Hizmetleri'nin hangi bileşeni bu güvenlik açığından etkileniyor?**  
Güvenlik açığından etkilenen kod, Windows Media Unicast Hizmeti'nde (nsum.exe) bulunmaktadır.
  
**Windows Media Unicast Hizmeti nedir?**  
Windows Media Unicast Hizmeti, dijital içerik sağlayıcıların müşterilere medya akışı göndermesine olanak veren bir hizmet ailesi olan Windows Media Hizmetleri'nden biridir. Bu ailede dört hizmet bulunmaktadır:
  
-   Windows Media Unicast Hizmeti, medya akışının belirli bir son kullanıcıya gönderilebilmesini sağlar.  
-   Windows Media Station Hizmeti, tek bir medya akışının aynı anda birden çok son kullanıcıya gönderilebilmesini sağlar.  
-   Windows Media Program Hizmeti, bir akış grubunun kaç kez yürütüleceğini denetler.  
-   Windows Media Monitor Hizmeti, dijital içerik sağlayıcısının yayımlama noktalarına bağlı olan son kullanıcıları izleyebilmesini sağlar.
  
Bu güvenlik açığından yalnızca Windows Media Unicast Hizmeti etkilenmektedir. Bu güvenlik açığından diğer üç hizmete yönelik olarak yararlanılamaz.
  
**Bir saldırgan bu güvenlik açığından yararlanarak neler yapabilir?**  
Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir.
  
**Bir saldırgan güvenlik açığından nasıl yararlanabilir?**  
Saldırgan bu güvenlik açığından yararlanmak için, Microsoft Windows 2000 Server Service Pack 4 üzerinde Windows Media Hizmetleri çalıştırılan bir bilgisayara özel hazırlanmış bir aktarım bilgisi paketi gönderebilir. En iyi güvenlik duvarı uygulamaları ve standart varsayılan güvenlik duvarı yapılandırmaları, ağ yapılarının kuruluş dışından gerçekleştirilen saldırılardan korunmasına yardımcı olabilir. En iyi uygulamalar, Internet'e bağlı sistemlerde olabildiğince az sayıda bağlantı noktasının açılmasını önerir.
  
Microsoft Windows 2000 Server Service Pack 4'teki Windows Media Hizmetleri isteğe bağlı bir bileşendir ve varsayılan olarak yüklenmez.
  
**Bu güvenlik açığından birincil derecede hangi sistemler etkileniyor?**  
Windows Media Hizmetleri çalıştırılan Microsoft Windows 2000 Server Service Pack 4 sistemleri bu güvenlik açığından etkilenir.
  
**Güncelleştirme ne yapıyor?**  
Güncelleştirme, Windows Media Unicast Hizmeti'nin aktarım bilgisi ağ paketlerini işleme biçimini değiştirerek bu güvenlik açığını giderir.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Hayır. İlk rapor sorumluluk bilinci içinde sağlanmakla birlikte, güvenlik açığı daha sonra genel olarak duyurulmuştur.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747) ve [Windows Update](http://go.microsoft.com/fwlink/?linkid=21130) sitelerinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Not** Microsoft, 1 Ağustos 2009'dan itibaren Office Update ve Office Update Envanter Aracı desteği sağlamayacaktır. Microsoft Office ürünlerine yönelik en son güncelleştirmeleri almaya devam etmek için [Microsoft Update](http://go.microsoft.com/fwlink/?linkid=40747) kullanın. Daha fazla bilgi için, [Microsoft Office Update Hakkında: Sık Sorulan Sorular](http://office.microsoft.com/en-us/downloads/fx010402221033.aspx) bölümüne bakın.
  
**Algılama ve Dağıtım Kılavuzu**
  
Microsoft, güvenlik güncelleştirmeleri için algılama ve dağıtım kılavuzu sağlar. Bu kılavuz, güvenlik güncelleştirmelerini algılamak ve dağıtmak üzere kullanılabilecek çeşitli araçların nasıl kullanılacağını BT uzmanlarının anlamasına yardımcı olabilecek öneriler ve bilgiler içerir. Daha fazla bilgi için, bkz: [Microsoft Bilgi Bankası makalesi 961747](http://support.microsoft.com/kb/961747).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                      | MBSA 2.1.1 |  
|----------------------------------------------|------------|  
| Microsoft Windows 2000 Server Service Pack 4 | Evet       |
  
En son MBSA sürümü yayımlandı: [Microsoft Baseline Security Analyzer 2.1.1](http://www.microsoft.com/downloads/details.aspx?familyid=b1e76bbe-71df-41e8-8b52-c871d012ba78&displaylang=tr). Daha fazla bilgi için, bkz. [Microsoft Baseline Security Analyzer 2.1](http://technet.microsoft.com/en-us/security/cc184923.aspx).
  
**Windows Server Update Services**
  
Windows Server Update Services'ı (WSUS) kullanarak, yöneticiler en son kritik güncelleştirmeleri ve güvenlik güncelleştirmelerini Microsoft Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e, SQL Server 2000'e dağıtabilir. Bu güvenlik güncelleştirmesini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                      | SMS 2.0 | SUIT ile birlikte SMS 2003 | ITMU ile birlikte SMS 2003 | Configuration Manager 2007 |  
|----------------------------------------------|---------|----------------------------|----------------------------|----------------------------|  
| Microsoft Windows 2000 Server Service Pack 4 | Hayır   | Hayır                      | Evet                       | Evet                       |
  
SMS 2.0 ve SMS 2003 için, SMS tarafından güvenlik güncelleştirmelerini algılamak için Güvenlik Güncelleştirmesi Envanter Aracı (SUIT) kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS tarama araçları hakkında daha fazla bilgi için, bkz. [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
**Güncelleştirme Uyumluluğu Değerlendiricisi ve Uygulama Uyumluluğu Araç Takımı**
  
Güncelleştirmeler genelde uygulamalarınızın çalışması için gerekli olan aynı dosyalara ve kayıt defteri ayarlarına yazar. Bu durum da uyumsuzlukları tetikleyebilir ve güvenlik güncelleştirmelerinin dağıtılması için gereken zamanı artırabilir. [Uygulama Uyumluluğu Araç Takımı](http://www.microsoft.com/downloads/details.aspx?familyid=24da89e9-b581-47b0-b45e-492dd6da2971&displaylang=en) ile birlikte gelen [Güncelleştirme Uyumluluğu Değerlendiricisi](http://technet2.microsoft.com/windowsvista/en/library/4279e239-37a4-44aa-aec5-4e70fe39f9de1033.mspx?mfr=true) bileşenlerini kullanarak, Windows güncelleştirmelerinin yüklü uygulamalara göre sınanması ve doğrulanması sürecini hızlandırabilirsiniz.
  
Uygulama Uyumluluğu Araç Takımı (ACT), çalışma ortamınıza Microsoft Windows Vista'yı, bir Microsoft Güvenlik Güncelleştirmesi'ni ya da Windows Internet Explorer'ın yeni bir sürümünü dağıtmadan önce uygulama uyumluluğu sorunlarını değerlendirmek ve etkilerini azaltmak için kullanılabilecek gerekli araçları ve belgeleri içerir.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows 2000 Server
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir güncelleştirme toplamasına eklenebilir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">WindowsMedia41-KB980858-v2-x86-TRK /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">WindowsMedia41-KB980858-v2-x86-TRK /norestart</td>
</tr>
<tr class="odd">
<td style="border:1px solid black;">Güncelleştirme günlük dosyası</td>
<td style="border:1px solid black;">KB980858.log</td>
</tr>
<tr class="even">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="odd">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="even">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Bazı durumlarda, bu güncelleştirme bilgisayarın yeniden başlatılmasını gerektirmez. Ancak, gereken dosyalar o sırada kullanılıyorsa, bu güncelleştirme için bilgisayarın yeniden başlatılması gerekir. Bu durumda, yeniden başlatmanızı öneren bir ileti görüntülenir.<br />
<br />
Yeniden başlatma gereksinimi olasılığını azaltmak için, güvenlik güncelleştirmesini yüklemeden önce, etkilenen tüm hizmetleri durdurun ve etkilenen dosyaları kullanabilecek tüm uygulamaları kapatın. Yeniden başlatmanızın istenmesinin nedenleri hakkında daha fazla bilgi için, bkz: <a href="http://support.microsoft.com/kb/887012">Microsoft Bilgi Bankası makalesi 887012</a>.</td>
</tr>
<tr class="odd">
<td style="border:1px solid black;">Anında Düzeltme</td>
<td style="border:1px solid black;">Uygulanamaz</td>
</tr>
<tr class="even">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">Denetim Masası'ndaki <strong>Program Ekle veya Kaldır</strong> aracını veya %Windir%\$NTUninstallKB980858$\Spuninst klasöründe bulunan Spuninst.exe yardımcı programını kullanın</td>
</tr>
<tr class="odd">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/980858">Microsoft Bilgi Bankası makalesi 980858</a></td>
</tr>
<tr class="even">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;">Aşağıdaki üç anahtar oluşturulur:<br />
HKEY_LOCAL_MACHINE\Software\Microsoft\Windows NT\CurrentVersion\HotFix\KB980858_WM41\Installed<br />
(REG_DWORD) = 1<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\SP0\KB980858_WM41\Filelist<br />
<br />
HKEY_LOCAL_MACHINE\SOFTWARE\Microsoft\Updates\Windows Media services 4.1\KB980858_WM41<br />
<br />
<strong>Not</strong> Kayıt defteri anahtarları, özgün güvenlik güncelleştirmesi tarafından oluşturulanlarla aynıdır. Yeniden yayımlanan güvenlik güncelleştirmesi tarafından yüklenen dosyaları şu şekilde doğrulayabilirsiniz:<br />
<br />
<strong>nsum.exe</strong> Dosya Sürümü = 4.1.0.3939</td>
</tr>
</tbody>
</table>
 

#### Dağıtım Bilgileri

**Güncelleştirmeyi Yükleme**

Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.

Bu dosyalardan birini güncelleştirmek için daha önce bir düzeltme yüklediyseniz, yükleyici RTMQFE, SP1QFE veya SP2QFE dosyalarını sisteminize kopyalar. Aksi durumda, yükleyici RTMGDR, SP1GDR veya SP2GDR dosyasını sisteminize kopyalar. Güvenlik güncelleştirmeleri bu dosyaların tüm türevlerini içermeyebilir. Bu davranış hakkında daha fazla bilgi için, bkz: [Microsoft Bilgi Bankası makalesi 824994](http://support.microsoft.com/kb/824994).

Yükleyici hakkında daha fazla bilgi için, [Microsoft TechNet Web sitesini](http://go.microsoft.com/fwlink/?linkid=38951) ziyaret edin.

Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).

Bu güvenlik güncelleştirmesi aşağıdaki kurulum anahtarlarını destekler:

<table class="dataTable">
<caption>
Desteklenen Güvenlik Güncelleştirmesi Yükleme Anahtarları
</caption>
<tr class="thead">
<th style="border:1px solid black;" >
Anahtar
</th>
<th style="border:1px solid black;" >
Açıklama
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Komut satırı seçeneklerini görüntüler.
</td>
</tr>
<tr>
<th colspan="2">
Kurulum Modları
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Katılımsız kurulum modu. Kullanıcı etkileşimi gerekmez, ancak yükleme durumu görüntülenir. Kurulum işleminin sonunda yeniden başlatma gerekiyorsa, kullanıcıya bilgisayarın 30 saniye içinde yeniden başlatılacağını bildiren bir uyarı ve sayaç içeren bir iletişim kutusu görüntülenir.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Sessiz mod. Katılımsız kurulum modu ile aynıdır, ancak durum veya hata iletileri görüntülenmez.
</td>
</tr>
<tr>
<th colspan="2">
Yeniden Başlatma Seçenekleri
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Yükleme tamamlandığında yeniden başlatmaz.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Yüklemeden sonra bilgisayarı yeniden başlatır ve diğer uygulamaları da açık dosyaları kaydetmeden kapanmaya zorlar.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Kullanıcıyı bilgisayarın *x* saniye içinde yeniden başlatılacağı konusunda uyaran ve sayaç içeren bir iletişim kutusu görüntülenir. (Varsayılan ayar 30 saniyedir.) **/quiet** veya **/passive** anahtarıyla kullanılması amaçlanmıştır.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Yerel kullanıcıdan yeniden başlatmaya izin vermesini isteyen bir iletişim kutusu görüntüler.
</td>
</tr>
<tr>
<th colspan="2">
Özel Seçenekler
</th>
</tr>
<tr class="alternateRow">
<td style="border:1px solid black;">
**/overwriteoem**
</td>
<td style="border:1px solid black;">
OEM dosyalarının üzerine sormadan yazar.
</td>
</tr>
<tr>
<td style="border:1px solid black;">
**/nobackup**
</td>
<td style="border:1px solid black;">
Kaldırma için gereken dosyaları yedeklemez.
</td>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
Bilgisayar kapatıldığında diğer programları da kapanmaya zorlar.
</td>
</tr>
<tr>
<td style="border:1px solid black;">
**/log:yol**
</td>
<td style="border:1px solid black;">
Yükleme günlük dosyalarının yeniden yönlendirilmesine izin verir.
</td>
</tr>
<tr class="alternateRow">
<td style="border:1px solid black;">
**/extract\[:yol\]**
</td>
<td style="border:1px solid black;">
Kurulum programını başlatmadan dosyaları ayıklar.
</td>
</tr>
<tr>
<td style="border:1px solid black;">
**/ER**
</td>
<td style="border:1px solid black;">
Genişletilmiş hata bildirimini etkinleştirir.
</td>
</tr>
<tr class="alternateRow">
<td style="border:1px solid black;">
**/verbose**
</td>
<td style="border:1px solid black;">
Kapsamlı günlüğü etkinleştirir. Yükleme sırasında, %Windir%\\CabBuild.log dosyasını oluşturur. Bu günlük dosyası, kopyalanan dosyaları ayrıntılı olarak gösterir. Bu anahtarın kullanılması, yükleme işleminin daha yavaş ilerlemesine neden olabilir.
</td>
</tr>
</table>
 
**Not** Bu anahtarları tek bir komutta birleştirebilirsiniz. Güvenlik güncelleştirmesi, geriye doğru uyumluluk için, Kurulum programının önceki sürümünde kullanılan kurulum anahtarlarını da destekler. Desteklenen kurulum anahtarları hakkında daha fazla bilgi için, bkz: [Microsoft Bilgi Bankası makalesi 262841](http://support.microsoft.com/kb/262841).

**Güncelleştirmeyi Kaldırma**

Bu güvenlik güncelleştirmesi aşağıdaki kurulum anahtarlarını destekler:

<table class="dataTable">
<caption>
Desteklenen Spuninst.exe Anahtarları
</caption>
<tr class="thead">
<th style="border:1px solid black;" >
Anahtar
</th>
<th style="border:1px solid black;" >
Açıklama
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Komut satırı seçeneklerini görüntüler.
</td>
</tr>
<tr>
<th colspan="2">
Kurulum Modları
</th>
</tr>
<tr class="alternateRow">
<td style="border:1px solid black;">
**/passive**
</td>
<td style="border:1px solid black;">
Katılımsız kurulum modu. Kullanıcı etkileşimi gerekmez, ancak yükleme durumu görüntülenir. Kurulum işleminin sonunda yeniden başlatma gerekiyorsa, kullanıcıya bilgisayarın 30 saniye içinde yeniden başlatılacağını bildiren bir uyarı ve sayaç içeren bir iletişim kutusu görüntülenir.
</td>
</tr>
<tr>
<td style="border:1px solid black;">
**/quiet**
</td>
<td style="border:1px solid black;">
Sessiz mod. Katılımsız kurulum modu ile aynıdır, ancak durum veya hata iletileri görüntülenmez.
</td>
</tr>
<tr>
<th colspan="2">
Yeniden Başlatma Seçenekleri
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Yükleme tamamlandığında yeniden başlatmaz.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Yüklemeden sonra bilgisayarı yeniden başlatır ve diğer uygulamaları da açık dosyaları kaydetmeden kapanmaya zorlar.
</td>
</tr>
<tr class="alternateRow">
<td style="border:1px solid black;">
**/warnrestart\[:x\]**
</td>
<td style="border:1px solid black;">
Kullanıcıyı bilgisayarın *x* saniye içinde yeniden başlatılacağı konusunda uyaran ve sayaç içeren bir iletişim kutusu görüntülenir. (Varsayılan ayar 30 saniyedir.) **/quiet** veya **/passive** anahtarıyla kullanılması amaçlanmıştır.
</td>
</tr>
<tr>
<td style="border:1px solid black;">
**/promptrestart**
</td>
<td style="border:1px solid black;">
Yerel kullanıcıdan yeniden başlatmaya izin vermesini isteyen bir iletişim kutusu görüntüler.
</td>
</tr>
<tr>
<th colspan="2">
Özel Seçenekler
</th>
</tr>
<tr class="alternateRow">
<td style="border:1px solid black;">
**/forceappsclose**
</td>
<td style="border:1px solid black;">
Bilgisayar kapatıldığında diğer programları da kapanmaya zorlar.
</td>
</tr>
<tr>
<td style="border:1px solid black;">
**/log:yol**
</td>
<td style="border:1px solid black;">
Yükleme günlük dosyalarının yeniden yönlendirilmesine izin verir.
</td>
</tr>
</table>
 
**Güncelleştirmenin Uygulandığını Doğrulama**

-   **Microsoft Baseline Security Analyzer**

    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.

-   **Dosya Sürümü Doğrulaması**

    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.

    1.  **Başlat**'ı ve sonra **Ara**'yı tıklatın.
    2.  **Arama Sonuçları** bölmesinde, **Arama Yardımcısı**'nın altındaki **Tüm dosya ve klasörler**'i tıklatın.
    3.  **Dosya adının tümü veya bir parçası** kutusuna, uygun dosya bilgileri tablosundan bir dosya adı yazın ve **Ara**'yı tıklatın.
    4.  Dosya listesinde, uygun dosya bilgileri tablosundan bir dosya adını sağ tıklatın ve sonra **Özellikler**'i tıklatın.
        **Not** Sisteminizde yüklü işletim sisteminin veya programların sürümüne bağlı olarak, dosya bilgileri tablosunda listelenen dosyalardan bazıları yüklenmeyebilir.
    5.  **Sürüm** sekmesinde, sisteminize yüklenmiş olan dosyanın sürümünü uygun dosya bilgileri tablosunda belgelenen sürümle karşılaştırarak belirleyin.
        **Not** Dosya sürümü dışındaki öznitelikler yükleme sırasında değişebilir. Diğer dosya özniteliklerini dosya bilgileri tablosundaki bilgilerle karşılaştırmak, güncelleştirmenin uygulandığını doğrulama için desteklenen bir yöntem değildir. Ayrıca, belirli durumlarda, dosyalar kurulum sırasında yeniden adlandırılabilir. Dosya veya sürüm bilgileri yoksa, güncelleştirme kurulumunu kullanılabilen diğer yöntemlerden biriyle doğrulayın.

-   **Kayıt Defteri Anahtarı Doğrulaması**

    Bu güvenlik güncelleştirmesinde açıklanan dosyaların yüklenmiş olduğunu, bu bölümdeki **Başvuru Tablosu**'nda listelenen kayıt defteri anahtarlarını gözden geçirerek de doğrulayabilirsiniz.

    Bu kayıt defteri anahtarları yüklü dosyaların tam bir listesini içermeyebilir. Ayrıca bir yönetici veya OEM, bu güvenlik güncelleştirmesini Windows kurulum kaynak dosyalarıyla tümleştirdiğinde veya eklediğinde, bu kayıt defteri anahtarları doğru oluşturulmayabilir.

### Diğer Bilgiler

#### İlgili Kaynaklar

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [CERT-LEXSI](http://cert.lexsi.com/) için çalışan Fabien Perigaud, Media Hizmetleri'nde Yığın Tabanlı Arabellek Taşması Güvenlik Açığı'nı (CVE-2010-0478) bildirdiği için

Microsoft, bizimle çalıştıkları ve özgün güvenlik güncelleştirmesindeki kalite sorununun ayrıntılarını sağladıkları için aşağıdaki kişi ve şirketlere [teşekkür eder](http://go.microsoft.com/fwlink/?linkid=21127):

-   [CERT-LEXSI](http://cert.lexsi.com/) için çalışan Fabien Perigaud
-   [VUPEN Vulnerability Research Team](http://www.vupen.com/)
-   Vulnerability Research Team, [TELUS Security Labs](http://telussecuritylabs.com/)
-   [Core Security Technologies](http://www.coresecurity.com/)
-   [NSFOCUS Security Team](http://www.nsfocus.com/)

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden veya 1-866-PCSAFETY numaralı telefondan teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.

#### Sorumluluğun Kaldırılması

Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (13 Nisan 2010): Bülten yayımlandı.
-   V1.1 (14 Nisan 2010): Microsoft Windows 2000 Server için yeniden başlatma gereksinimi düzeltildi.
-   V2.0 (21 Nisan 2010): Özgün güvenlik güncelleştirmesinin sistemleri bu bültende açıklanan güvenlik açığına karşı korumadığını müşterilere duyurmak üzere bülten yeniden düzenlendi. Yeniden düzenlenen bir güvenlik güncelleştirmesi kullanıma sunuluncaya kadar, Microsoft müşterilerin etkilenen sistemlerdeki güvenlik açığı etkilerini azaltmak üzere bu bültende açıklanan geçici çözümlerden birini uygulamalarını önerir.
-   V3.0 (27 Nisan 2010): Bülten, Microsoft Windows 2000 Server Service Pack 4 üzerinde çalıştırıldığında Windows Media Hizmetleri için yeniden yayımlanan güvenlik güncelleştirmesini sunacak şekilde yeniden düzenlendi. Microsoft, etkilenen yazılımı çalıştıran müşterilerin yeniden yayımlanan güvenlik güncelleştirmesini hemen uygulamalarını önerir.

*Built at 2014-04-18T01:50:00Z-07:00*
