---
TOCTitle: 'MS08-047'
Title: 'Microsoft Güvenlik Bülteni MS08-047 - Önemli'
ms:assetid: 'ms08-047'
ms:contentKeyID: 61235430
ms:mtpsurl: 'https://technet.microsoft.com/tr-TR/library/ms08-047(v=Security.10)'
---

Security Bulletin

Microsoft Güvenlik Bülteni MS08-047 - Önemli
============================================

IPsec İlkesini İşlemedeki Güvenlik Açığı Bilginin Açığa Çıkmasına Neden Olabilir (953733)
-----------------------------------------------------------------------------------------

Yayım Tarihi: 12 Ağustos 2008 Salı | Güncelleştirme Tarihi: 13 Ağustos 2008 Çarşamba

**Sürüm:** 1.1

### Genel Bilgiler

#### Yürütmeyle İlgili Özet

Bu güncelleştirme, belirli Windows Internet Protokolü Güvenliği (IPsec) kurallarının uygulanma biçiminde özel olarak bildirilen bir güvenlik açığını giderir. Bu güvenlik açığı, sistemlerin IPsec ilkelerini yoksaymasına ve ağ trafiğini düz metin olarak iletmesine neden olabilir. Dolayısıyla, şifrelenmiş olması gereken bilgiler ağ üzerinde açığa çıkabilir. Ağ üzerindeki trafiği görüntüleyen bir saldırgan, trafiğin içeriğini görebilir ve büyük olasılıkla değiştirebilir. Bu güvenlik açığı, bir saldırganın doğrudan kod yürütmesine veya kullanıcı haklarını yükseltmesine izin vermez. Etkilenen sistemden veya ağdan daha fazla yararlanmak amacıyla bilgi toplamak için kullanılabilir.

Bu güncelleştirme, Windows Vista ve Windows Server 2008'in tüm desteklenen sürümleri için Önemli olarak derecelendirilmiştir. Daha fazla bilgi için, bu bölümdeki **Etkilenen ve Etkilenmeyen Yazılımlar** alt bölümüne bakın**.**

Güvenlik güncelleştirmesi, IPsec kurallarının düzgün şekilde işlenmesini sağlayarak güvenlik açığını ortadan kaldırır. Bu güvenlik açığı hakkında daha fazla bilgi için, bir sonraki bölüm olan **Güvenlik Açığı Bilgileri** altında, ilgili güvenlik açığı girdisinin Sık Sorulan Sorular (SSS) alt bölümüne bakın.

**Öneri.** Microsoft, müşterilerin güncelleştirmeyi ilk fırsatta uygulamalarını önerir.

**Bilinen Sorunlar.** Yok

#### Etkilenen ve Etkilenmeyen Yazılımlar

Aşağıdaki yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Yazılımınızın sürümünün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

**Etkilenen Yazılımlar**

| İşletim Sistemi                                                                                                                                                        | En Yüksek Güvenlik Etkisi | Toplam Önem Derecesi | Bu Güncelleştirmeyle Değiştirilen Bültenler |
|------------------------------------------------------------------------------------------------------------------------------------------------------------------------|---------------------------|----------------------|---------------------------------------------|
| [Windows Vista ve Windows Vista Service Pack 1](http://www.microsoft.com/downloads/details.aspx?familyid=3f21a8a2-9861-4fef-9d1e-caf5f7822c1a)                         | Bilginin Açığa Çıkması    | Önemli               | Yok                                         |
| [Windows Vista x64 Edition ve Windows Vista x64 Edition Service Pack 1](http://www.microsoft.com/downloads/details.aspx?familyid=aa04a754-fbfb-42a7-89d2-14373e3f4742) | Bilginin Açığa Çıkması    | Önemli               | Yok                                         |
| [32-bit sistemler için Windows Server 2008](http://www.microsoft.com/downloads/details.aspx?familyid=c3363df6-39dc-4910-9ce5-66553155378e)\*                           | Bilginin Açığa Çıkması    | Önemli               | Yok                                         |
| [x64 tabanlı sistemler için Windows Server 2008](http://www.microsoft.com/downloads/details.aspx?familyid=39dd1722-412b-469d-a475-b6513764838c)\*                      | Bilginin Açığa Çıkması    | Önemli               | Yok                                         |
| [Itanium tabanlı sistemler için Windows Server 2008](http://www.microsoft.com/downloads/details.aspx?familyid=e9c6cd46-30ad-46ee-9c8b-d0b446e660c4)                    | Bilginin Açığa Çıkması    | Önemli               | Yok                                         |

**\*Windows Server 2008 sunucu çekirdeği yüklemesi etkilenir.** Windows Server 2008'in desteklenen sürümleri için, bu güncelleştirme, Windows Server 2008'in Sunucu Çekirdeği yükleme seçeneği kullanılarak yüklenmiş olup olmadığına bakılmaksızın aynı önem derecesiyle uygulanır. Bu yükleme seçeneği hakkında daha fazla bilgi için, bkz. [Sunucu Çekirdeği](http://msdn.microsoft.com/en-us/library/ms723891(vs.85).aspx). Sunucu Çekirdeği yükleme seçeneği Windows Server 2008'in belirli sürümlerinde kullanılamaz; bkz. [Sunucu Çekirdeği Yükleme Seçeneklerini Karşılaştırma](http://www.microsoft.com/windowsserver2008/en/us/compare-core-installation.aspx).

**Etkilenmeyen Yazılımlar**

| İşletim Sistemi                                                                                                  |
|------------------------------------------------------------------------------------------------------------------|
| Windows 2000 Service Pack 4                                                                                      |
| Windows XP Service Pack 2 ve Windows XP Service Pack 3                                                           |
| Windows XP Professional x64 Edition ve Windows XP Professional x64 Edition Service Pack 2                        |
| Windows Server 2003 Service Pack 1 ve Windows Server 2003 Service Pack 2                                         |
| Windows Server 2003 x64 Edition ve Windows Server 2003 x64 Edition Service Pack 2                                |
| Itanium tabanlı sistemler için Windows Server 2003 SP1 ve Itanium tabanlı sistemler için Windows Server 2003 SP2 |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Dosya bilgileri ayrıntılarını nerede bulabilirim?**  
Dosya bilgileri ayrıntıları [Microsoft Bilgi Bankası makalesi 953733](http://support.microsoft.com/kb/953733)'te bulunabilir.

**Bu güvenlik bülteninde açıklanan yazılımın eski bir sürümünü kullanıyorum. Ne yapmalıyım?**  
Bu bültende listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Yazılım sürümünüzün destek ömrünü belirlemek için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Windows Ürün Destek Ömrü hakkında daha fazla bilgi için [Microsoft Destek Ömrü](http://go.microsoft.com/fwlink/?linkid=21742) Web sitesini ziyaret edin. Bu yazılım sürümleri için genişletilmiş güvenlik güncelleştirmesi destek süreci hakkında daha fazla bilgi için, [Microsoft Ürün Destek Hizmetleri](http://go.microsoft.com/fwlink/?linkid=33328)'ni ziyaret edin.

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information](http://go.microsoft.com/fwlink/?linkid=33329) Web sitesini ziyaret edin, bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz: [Windows İşletim Sistemlerinin Ürün Destek Ömrü Hakkında SSS](http://go.microsoft.com/fwlink/?linkid=33330).

### Güvenlik Açığı Bilgileri

Önem Dereceleri ve Güvenlik Açığı Tanımlayıcıları
-------------------------------------------------

<span></span>
 
<table style="border:1px solid black;">
<caption>Güvenlik Açığının Önem Derecesi ve Etkilenen Yazılımların En Yüksek Güvenlik Etkisi</caption>
<thead>
<tr class="header">
<th style="border:1px solid black;" >Etkilenen Yazılımlar</th>
<th style="border:1px solid black;" >IPsec İlkesinde Bilginin Açığa Çıkması Güvenlik Açığı - CVE-2008-2246</th>
<th style="border:1px solid black;" >Toplam Önem Derecesi</th>
</tr>
</thead>
<tbody>
<tr class="odd">
<td style="border:1px solid black;">Windows Vista ve Windows Vista Service Pack 1</td>
<td style="border:1px solid black;"><strong>Önemli</strong><br />
Bilginin Açığa Çıkması</td>
<td style="border:1px solid black;"><strong>Önemli</strong></td>
</tr>
<tr class="even">
<td style="border:1px solid black;">Windows Vista x64 Edition ve Windows Vista x64 Edition Service Pack 1</td>
<td style="border:1px solid black;"><strong>Önemli</strong><br />
Bilginin Açığa Çıkması</td>
<td style="border:1px solid black;"><strong>Önemli</strong></td>
</tr>
<tr class="odd">
<td style="border:1px solid black;">32-bit sistemler için Windows Server 2008</td>
<td style="border:1px solid black;"><strong>Önemli</strong><br />
Bilginin Açığa Çıkması</td>
<td style="border:1px solid black;"><strong>Önemli</strong></td>
</tr>
<tr class="even">
<td style="border:1px solid black;">x64 tabanlı sistemler için Windows Server 2008</td>
<td style="border:1px solid black;"><strong>Önemli</strong><br />
Bilginin Açığa Çıkması</td>
<td style="border:1px solid black;"><strong>Önemli</strong></td>
</tr>
<tr class="odd">
<td style="border:1px solid black;">Itanium tabanlı sistemler için Windows Server 2008</td>
<td style="border:1px solid black;"><strong>Önemli</strong><br />
Bilginin Açığa Çıkması</td>
<td style="border:1px solid black;"><strong>Önemli</strong></td>
</tr>
</tbody>
</table>
  
IPsec İlkesinde Bilginin Açığa Çıkması Güvenlik Açığı - CVE-2008-2246  
---------------------------------------------------------------------
  
<span></span>
IPsec ilkelerinin Windows Server 2003 etki alanlarından Windows Server 2008 etki alanlarına alınma biçiminde bilginin açığa çıkması güvenlik açığı bulunmaktadır. Bu güvenlik açığı, sistemlerin IPsec ilkelerini yoksaymasına ve ağ trafiğini düz metin olarak iletmesine neden olabilir. Dolayısıyla, şifrelenmiş olması gereken bilgiler ağ üzerinde açığa çıkabilir. Ağ üzerindeki trafiği kesintiye uğratan bir saldırgan, trafiğin içeriğini görebilir ve büyük olasılıkla değiştirebilir. Bu güvenlik açığı, bir saldırganın doğrudan kod yürütmesine veya kullanıcı haklarını yükseltmesine izin vermez. Etkilenen sistemden daha fazla yararlanmak amacıyla bilgi toplamak için kullanılabilir.
  
Bu güvenlik açığını Ortak Güvenlik Açıkları ve Etkilenmeler listesinde standart girdi olarak görüntülemek için, bkz: [CVE-2008-2246](http://www.cve.mitre.org/cgi-bin/cvename.cgi?name=cve-2008-2246).
  
#### IPsec İlkesinde Bilginin Açığa Çıkması Güvenlik Açığı - CVE-2008-2246 için Azaltıcı Etkenler
  
Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:
  
-   Windows Vista ve Windows Server 2008'de, varsayılan yanıt kuralı otomatik olarak etkinleştirilmez. Varsayılan yanıt kuralı yalnızca Windows Vista'dan ve Windows Server 2008'den önceki Windows sürümlerinden birini kullanarak bir IPsec ilkesi oluşturduğunuzda otomatik olarak etkinleştirilir.
  
#### IPsec İlkesinde Bilginin Açığa Çıkması Güvenlik Açığı - CVE-2008-2246 için Geçici Çözümler
  
Geçici çözüm, arka plandaki güvenlik açığını gidermeyen ama güvenlik açığı uygulanmadan önceki bilinen saldırı vektörlerinin engellenmesine yardımcı olan bir ayar veya yapılandırma değişikliği anlamına gelir. Microsoft aşağıdaki geçici çözümleri sınamıştır ve bir geçici çözümün işlevselliği azaltıp azaltmadığı ilgili açıklamada belirtilmektedir:
  
-   Windows Vista ve Windows Server 2008'de "Varsayılan Yanıt Kuralı" artık geçerli olmadığı ve yalnızca Windows'un önceki sürümlerinde kullanıldığı için, IPsec ilkesini oluştururken bu kuralı seçmeyin ya da varolan ilkelerden bu kuralın seçimini kaldırın. Windows Vista ve Windows Server 2008'de bu kurala öykünmek için, [Microsoft Bilgi Bankası makalesi 942964](http://support.microsoft.com/kb/942964/)'e başvurun.
  
#### IPsec İlkesinde Bilginin Açığa Çıkması Güvenlik Açığı - CVE-2008-2246 Hakkında SSS
  
**Bu güvenlik açığının kapsamı nedir?**  
Bu, bir bilginin açığa çıkması güvenlik açığıdır. Bu güvenlik açığından başarıyla yararlanan bir saldırgan, normalde şifrelenmiş olması gereken ağ trafiğinin içeriğini okuyabilir. Bu güvenlik açığı, bir saldırganın doğrudan kod yürütmesine veya kullanıcı haklarını yükseltmesine izin vermez. Etkilenen sistemden daha fazla yararlanmak amacıyla bilgi toplamak için kullanılabilir.
  
**Güvenlik açığına ne neden olmaktadır?**  
Bu güvenlik açığı, varsayılan IPsec ilkesi Windows Server 2003 etki alanından Windows Server 2008 etki alanına alınırken ortaya çıkan bir hata nedeniyle oluşur. Bu hata belirli durumlarda tüm IPsec kurallarının yoksayılmasına neden olabilir.
  
**IPsec nedir?**  
Internet Protokolü güvenliği (IPsec), şifrelenmiş güvenlik hizmetleri kullanılması yoluyla Internet Protokolü (IP) ağları üzerinden gerçekleştirilen iletişimin güvenli ve özel olmasını sağlayan bir açık standartlar çerçevesidir. IPsec standartları, Internet Engineering Task Force (IETF) IPsec çalışma grubu tarafından tanımlanır.
  
IPsec, güvenli ağ işlemleri için uzun süredir kullanılmaktadır. Uçtan uca güvenlik aracılığıyla özel ağlara ve Internet saldırılarına karşı kapsamlı bir koruma sağlar. İletişim sırasında yalnızca gönderen ve alıcı bilgisayarların IPsec koruması konusunda bilgi sahibi olması gerekir. IPsec, çalışma grupları, yerel ağ bilgisayarları, etki alanı istemcileri ve sunucuları, şubeler (fiziksel olarak uzakta olabilirler), extranet'ler ve gezici istemciler arasındaki iletişime yönelik koruma sağlayabilir. IPsec hakkında daha fazla bilgi için şu [Microsoft Web sitesini](http://www.microsoft.com/technet/network/ipsec/ipsecfaq.mspx) ziyaret edin.
  
**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan, şifrelenmiş olması gerektiği halde düz metin olarak görünen ağ trafiğini görebilir ve bazı durumlarda değiştirebilir.
  
**Bir saldırgan güvenlik açığından nasıl yararlanabilir?**  
Bu güvenlik açığı, bir güvenlik özelliğinin düzgün çalışmamasına neden olabilir. Bu sorundan yararlanılabilmesi için, saldırganın ağ trafiğini izliyor olması gerekir. Saldırganın bulunduğu noktadan ağ trafiği içeriğini okuyabilmesi ve büyük olasılıkla değiştirebilmesi gerekir. Normal durumda, IPsec ilkeleri bu trafiğin içeriğini şifreleyerek trafiği korur. Saldırgan daha önceden etki alanı denetleyicisi için yönetici izinleri elde etmediyse bu durumun oluşmasını sağlayamaz. Bunun yerine, bir yöneticinin IPsec kuralını farkında olmadan hatalı yapılandırması ve bilgilerin düz metin olarak gönderilmesine neden olması gerekir.
  
**Bu güvenlik açığından birincil derecede hangi sistemler etkileniyor?**  
Windows Server 2003 etki alanından yükseltilmiş bir Windows Server 2008 etki alanında bulunan IPsec ilkelerinin kullanıldığı Windows Vista İş İstasyonları ve Windows Server 2008 Sunucuları birincil derecede risk altındadır.
  
**Güncelleştirme ne yapıyor?**  
Güncelleştirme,IPsec kurallarının doğru şekilde işlenmesini sağlayarak bu güvenlik açığını giderir.
  
**Bu güvenlik bülteni yayımlandığında bu güvenlik açığı genel olarak duyurulmuş muydu?**  
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı. Bu güvenlik bülteni ilk yayımlandığında, Microsoft bu güvenlik açığının genel olarak duyurulduğuna dair herhangi bir bilgi almamıştı.
  
**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**  
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.
  
### Güncelleştirme Bilgileri
  
Algılama ve Dağıtım Araçları ve Kılavuzu  
----------------------------------------
  
<span></span>
Kuruluşunuzdaki sunuculara, masaüstü bilgisayarlara ve taşınabilir sistemlere dağıtmanız gereken yazılımları ve güvenlik güncelleştirmelerini yönetin. Daha fazla bilgi için, bkz: [TechNet Update Management Center](http://go.microsoft.com/fwlink/?linkid=69903). Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.
  
Güvenlik güncelleştirmeleri [Microsoft Update](http://go.microsoft.com/fwlink/?linkid=40747), [Windows Update](http://go.microsoft.com/fwlink/?linkid=21130) ve [Office Update](http://go.microsoft.com/fwlink/?linkid=21135) sitesinden edinilebilir. Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden de edinilebilir. "güvenlik güncelleştirmesi" anahtar sözcüğünü aratarak kolayca bulabilirsiniz.
  
Son olarak, güvenlik güncelleştirmeleri [Microsoft Update Kataloğu](http://go.microsoft.com/fwlink/?linkid=96155)'ndan karşıdan yüklenebilir. Microsoft Update Kataloğu, Windows Update ve Microsoft Update aracılığıyla sunulan güvenlik güncelleştirmeleri, sürücüler ve hizmet paketleri gibi içeriğin arama yapılabilen bir kataloğunu sunar. Güvenlik bülteni numarasını kullanarak arama yaptığınızda (“MS07-036” gibi), uygulanabilen tüm güncelleştirmeleri sepete ekleyebilir (bir güncelleştirmenin farklı dilleri de dahil) ve istediğiniz klasöre karşıdan yükleyebilirsiniz. Microsoft Update Kataloğu hakkında daha fazla bilgi için, bkz: [Microsoft Update Kataloğu Hakkında SSS](http://go.microsoft.com/fwlink/?linkid=97900).
  
**Algılama ve Dağıtım Kılavuzu**
  
Microsoft bu ayın güvenlik güncelleştirmeleri için algılama ve dağıtım kılavuzu sağlamıştır. Bu kılavuz, ayrıca BT uzmanlarının güvenlik güncelleştirmesini dağıtmak amacıyla Windows Update, Microsoft Update, Office Update, Microsoft Baseline Security Analyzer (MBSA), Office Algılama Aracı, Microsoft Systems Management Server (SMS) ve Genişletilmiş Güvenlik Güncelleştirmesi Envanter Aracı gibi çeşitli araçları nasıl kullanabileceklerini anlamalarına yardımcı olur. Daha fazla bilgi için, bkz: [Microsoft Bilgi Bankası makalesi 910723](http://support.microsoft.com/kb/910723).
  
**Microsoft Baseline Security Analyzer**
  
Microsoft Baseline Security Analyzer (MBSA), yöneticilerin eksik güvenlik güncelleştirmeleri ve ayrıca sık rastlanan güvenlik yapılandırması hataları için yerel ve uzak sistemleri taramasına olanak sağlar. MBSA hakkında daha fazla bilgi için [Microsoft Baseline Security Analyzer](http://www.microsoft.com/technet/security/tools/mbsahome.mspx) Web sitesini ziyaret edin.
  
Aşağıdaki tabloda, bu güvenlik güncelleştirmesi için MBSA algılama özeti sunulur.
  
| Yazılım                                                               | MBSA 2.1 |  
|-----------------------------------------------------------------------|----------|  
| Windows Vista ve Windows Vista Service Pack 1                         | Evet     |  
| Windows Vista x64 Edition ve Windows Vista x64 Edition Service Pack 1 | Evet     |  
| 32-bit sistemler için Windows Server 2008                             | Evet     |  
| x64 tabanlı sistemler için Windows Server 2008                        | Evet     |  
| Itanium tabanlı sistemler için Windows Server 2008                    | Evet     |
  
MBSA 2.1 hakkında daha fazla bilgi için, bkz: [MBSA 2.1 Hakkında Sık Sorulan Sorular](http://www.microsoft.com/technet/security/tools/mbsa2/qa.mspx).
  
**Windows Server Update Services**
  
Windows Server Update Services'ı (WSUS) kullanarak, yöneticiler en son kritik güncelleştirmeleri ve güvenlik güncelleştirmelerini Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e, SQL Server 2000'e, Windows 2000 ve sonraki işletim sistemi sürümlerine dağıtabilir. Bu güvenlik güncelleştirmesini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.
  
**Systems Management Server**
  
Aşağıdaki tabloda, bu güvenlik güncelleştirmesi için SMS algılama ve dağıtım özeti sunulmaktadır.
  
| Yazılım                                            | SMS 2.0 | SUSFP ile birlikte SMS 2003 | ITMU ile birlikte SMS 2003                                                         | Configuration Manager 2007 |  
|----------------------------------------------------|---------|-----------------------------|------------------------------------------------------------------------------------|----------------------------|  
| Windows Vista                                      | Hayır   | Hayır                       | Aşağıdaki **Windows** **Vista** **ve Windows Server 2008 için Not** bölümüne bakın | Evet                       |  
| Windows Vista x64 Edition                          | Hayır   | Hayır                       | Aşağıdaki **Windows** **Vista** **ve Windows Server 2008 için Not** bölümüne bakın | Evet                       |  
| 32-bit sistemler için Windows Server 2008          | Hayır   | Hayır                       | Aşağıdaki **Windows** **Vista** **ve Windows Server 2008 için Not** bölümüne bakın | Evet                       |  
| x64 tabanlı sistemler için Windows Server 2008     | Hayır   | Hayır                       | Aşağıdaki **Windows** **Vista** **ve Windows Server 2008 için Not** bölümüne bakın | Evet                       |  
| Itanium tabanlı sistemler için Windows Server 2008 | Hayır   | Hayır                       | Aşağıdaki **Windows** **Vista** **ve Windows Server 2008 için Not** bölümüne bakın | Evet                       |
  
SMS 2.0 ve SMS 2003 için, Güvenlik Güncelleştirmesi Envanter Aracı'nı (SUIT) içeren SMS SUS Feature Pack (SUSFP), güvenlik güncelleştirmelerini algılamak için SMS tarafından kullanılabilir. Ayrıca bkz: [Systems Management Server 2.0 Karşıdan Yüklemeleri](http://technet.microsoft.com/en-us/sms/bb676799.aspx).
  
SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için, bkz: [Microsoft Güncelleştirmeleri için SMS 2003 Envanter Aracı](http://technet.microsoft.com/en-us/sms/bb676783.aspx). SMS 2003, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı kullanabilir. Office Envanter Aracı ve diğer tarama araçları hakkında daha fazla bilgi için, bkz: [SMS 2003 Yazılım Güncelleştirme Tarama Araçları](http://technet.microsoft.com/en-us/sms/bb676786.aspx). Ayrıca bkz: [Systems Management Server 2003 Karşıdan Yüklemeleri](http://technet.microsoft.com/en-us/sms/bb676766.aspx).
  
System Center Configuration Manager 2007, güncelleştirmeleri algılamak için WSUS 3.0'ı kullanır. Configuration Manager 2007 Software Update Management hakkında daha fazla bilgi için, [System Center Configuration Manager 2007](http://technet.microsoft.com/en-us/library/bb735860.aspx)'yi ziyaret edin.
  
**Windows** **Vista** **ve Windows Server 2008 için Not** Microsoft Systems Management Server 2003 Service Pack 3, Windows Vista ve Windows Server 2008 yönetilebilirliği için destek içerir.
  
SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.
  
Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.
  
Güvenlik Güncelleştirmesi Dağıtımı  
----------------------------------
  
<span></span>
**Etkilenen Yazılımlar**
  
Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:
  
#### Windows Vista (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows Vista'nın tüm desteklenen 32-bit sürümleri:<br />
Windows6.0-KB953733-x86 /quiet<br />
<br />
Windows Vista'nın tüm desteklenen x64 tabanlı sürümleri:<br />
Windows6.0-KB953733-x64 /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows Vista'nın tüm desteklenen 32-bit sürümleri:<br />
Windows6.0-KB953733-x86 /quiet /norestart<br />
<br />
Windows Vista'nın tüm desteklenen x64 tabanlı sürümleri:<br />
Windows6.0-KB953733-x64 /quiet /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/953733">Microsoft Bilgi Bankası makalesi 953733</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong>: Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
#### Windows Server 2008 (tüm sürümler)
  
**Başvuru Tablosu**
  
Aşağıdaki tablo, bu yazılım için güvenlik güncelleştirmesi bilgilerini içerir. Bu bölümdeki **Dağıtım Bilgileri** alt bölümünde ek bilgiler bulabilirsiniz.

 
<table style="border:1px solid black;">
<tbody>
<tr class="odd">
<td style="border:1px solid black;"><strong>Gelecekteki Hizmet Paketlerine Eklenmesi</strong></td>
<td style="border:1px solid black;">Bu sorunla ilgili güncelleştirme, gelecekteki bir hizmet paketine veya güncelleştirme toplamasına eklenecektir</td>
</tr>
<tr class="even">
<td style="border:1px solid black;"><strong>Dağıtım</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Kullanıcı araya girmeden yükleme</td>
<td style="border:1px solid black;">Windows Server 2008'in tüm desteklenen 32 bit sürümleri:<br />
Windows6.0-KB953733-x86 /quiet<br />
<br />
Windows Server 2008'in tüm desteklenen x64 tabanlı sürümleri:<br />
Windows6.0-KB953733-x64 /quiet<br />
<br />
Windows Server 2008'in tüm desteklenen Itanium tabanlı sürümleri:<br />
Windows6.0-KB953733-xxx /quiet</td>
</tr>
<tr class="even">
<td style="border:1px solid black;">Yeniden başlatmadan yükleme</td>
<td style="border:1px solid black;">Windows Server 2008'in tüm desteklenen 32 bit sürümleri:<br />
Windows6.0-KB953733-x86 /quiet /norestart<br />
<br />
Windows Server 2008'in tüm desteklenen x64 tabanlı sürümleri:<br />
Windows6.0-KB953733-x64 /quiet /norestart<br />
<br />
Windows Server 2008'in tüm desteklenen Itanium tabanlı sürümleri:<br />
Windows6.0-KB953733-ia64 /norestart</td>
</tr>
<tr class="odd">
<td style="border:1px solid black;">Diğer bilgiler</td>
<td style="border:1px solid black;"><strong>Algılama ve Dağıtım Araçları ve Kılavuzu</strong> alt bölümüne bakın</td>
</tr>
<tr class="even">
<td style="border:1px solid black;"><strong>Yeniden Başlatma Gereksinimi</strong></td>
<td style="border:1px solid black;"></td>
</tr>
<tr class="odd">
<td style="border:1px solid black;">Yeniden başlatma gerekiyor mu?</td>
<td style="border:1px solid black;">Evet, bu güvenlik güncelleştirmesini uyguladıktan sonra sisteminizi yeniden başlatmanız gerekir.</td>
</tr>
<tr class="even">
<td style="border:1px solid black;">Anında Düzeltme</td>
<td style="border:1px solid black;">Yoktur.</td>
</tr>
<tr class="odd">
<td style="border:1px solid black;"><strong>Kaldırma Bilgileri</strong></td>
<td style="border:1px solid black;">WUSA.exe güncelleştirmelerin kaldırılmasını desteklemez. WUSA tarafından yüklenen bir güncelleştirmeyi kaldırmak için <strong>Denetim Masası</strong>'nı ve ardından <strong>Güvenlik</strong> seçeneğini tıklatın. Windows Update altında, <strong>Yüklü güncelleştirmeleri görüntüle</strong>'yi ve güncelleştirme listesinden seçim yapın.</td>
</tr>
<tr class="even">
<td style="border:1px solid black;"><strong>Dosya Bilgileri</strong></td>
<td style="border:1px solid black;">Bkz: <a href="http://support.microsoft.com/kb/953733">Microsoft Bilgi Bankası makalesi 953733</a></td>
</tr>
<tr class="odd">
<td style="border:1px solid black;"><strong>Kayıt Defteri Anahtarı Doğrulaması</strong></td>
<td style="border:1px solid black;"><strong>Not</strong>: Bu güncelleştirmenin varlığını doğrulayan bir kayıt defteri anahtarı yoktur.</td>
</tr>
</tbody>
</table>
  
#### Dağıtım Bilgileri
  
**Güncelleştirmeyi Yükleme**
  
Bu güvenlik güncelleştirmesini yüklediğinizde, yükleyici, sisteminizde güncelleştirilmekte olan dosyalardan bir veya daha fazlasının daha önce Microsoft tarafından yapılan bir düzeltme ile güncelleştirilmiş olup olmadığını denetler.
  
Bu bültende kullanılan *düzeltme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).
  
Bu güvenlik güncelleştirmesi aşağıdaki kurulum anahtarlarını destekler:
  
| Anahtar           | Açıklama                                                                                                                                                  |  
|-------------------|-----------------------------------------------------------------------------------------------------------------------------------------------------------|  
| **/?, /h, /help** | Desteklenen anahtarlarla ilgili yardım görüntüler.                                                                                                        |  
| **/quiet**        | Durum veya hata iletilerinin görüntülenmesini bastırır.                                                                                                   |  
| **/norestart**    | **/quiet** anahtarıyla birlikte kullanılırsa, yükleme işlemini tamamlamak için yeniden başlatma gerekse de yükleme sonrasında sistem yeniden başlatılmaz. |
  
**Not** Wusa.exe yükleyicisi hakkında daha fazla bilgi için, bkz: [Microsoft Bilgi Bankası makalesi 934307](http://support.microsoft.com/kb/934307).
  
**Güncelleştirmenin Uygulandığını Doğrulama**
  
-   **Microsoft Baseline Security Analyzer**
  
    Etkilenen bir sisteme güvenlik güncelleştirmesinin uygulandığını doğrulamak için Microsoft Baseline Security Analyzer (MBSA) aracını kullanabilirsiniz. Daha fazla bilgi için, bu bültenin önceki bölümünde yer alan **Algılama ve Dağıtım Araçları ve Kılavuzu** alt bölümüne bakın.
  
-   **Dosya Sürümü Doğrulaması**
  
    Microsoft Windows'un birçok sürümü olduğundan, aşağıdaki adımlar sizin sisteminizde farklı olabilir. Böyle bir durumda, bu adımları tamamlamak için ürün belgelerinize bakın.
  
    1.  **Başlat**'ı tıklatın ve **Aramaya Başla** alanına bir güncelleştirme dosyası adı girin.  
    2.  Dosya **Programlar** altında göründüğünde, dosya adını sağ tıklatın ve sonra da **Özellikler**'i tıklatın.  
    3.  **Genel** sekmesi altındaki dosya boyutunu, bültenle ilgili BB makalesinde sağlanan dosya bilgileri tablolarıyla karşılaştırın.  
    4.  Dilerseniz, **Ayrıntılar** sekmesini tıklatarak dosya sürümü ve değiştirilme tarihi gibi bilgileri de bültenle ilgili BB makalesinde sağlanan dosya bilgileri tablolarıyla karşılaştırabilirsiniz.  
    5.  Son olarak, **Önceki Sürümler** sekmesini tıklatarak dosyanın önceki sürümünün dosya bilgilerini, yeni veya güncelleştirilmiş sürümünün dosya bilgileriyle de karşılaştırabilirsiniz.
  
### Diğer Bilgiler
  
#### Destek
  
-   ABD ve Kanada'daki müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.  
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
  
#### Sorumluluğun Kaldırılması
  
Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.
  
#### Düzenlemeler
  
-   V1.0 (12 Ağustos 2008): Bülten yayımlandı.  
-   V1.1 (13 Ağustos 2008): Etkilenmeyen Yazılımlar tablosuna Windows XP Professional x64 Edition ve Windows XP Professional x64 Edition Service Pack 2 eklendi.
  
*Built at 2014-04-18T01:50:00Z-07:00*
