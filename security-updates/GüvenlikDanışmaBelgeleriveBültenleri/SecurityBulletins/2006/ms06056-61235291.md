---
TOCTitle: 'MS06-056'
Title: 'Microsoft Güvenlik Bülteni MS06-056 - Orta'
ms:assetid: 'ms06-056'
ms:contentKeyID: 61235291
ms:mtpsurl: 'https://technet.microsoft.com/tr-TR/library/ms06-056(v=Security.10)'
---

Security Bulletin

Microsoft Güvenlik Bülteni MS06-056 - Orta
==========================================

ASP.NET 2.0'daki Güvenlik Açığı Bilginin Açığa Çıkmasına Neden Olabilir (922770)
--------------------------------------------------------------------------------

Yayım Tarihi: 10 Ekim 2006 Salı | Güncelleştirme Tarihi: 29 Kasım 2006 Çarşamba

**Sürüm:** 1.3

#### Özet

**Bu Belge Kimler İçindir:** Microsoft Windows .NET Framework 2.0 kullanan müşteriler

**Güvenlik Açığının Etkisi:** Bilginin Açığa Çıkması

**En Yüksek Önem Derecesi:** Orta

**Öneri:** Müşteriler güvenlik güncelleştirmesini uygulamalıdır

**Değiştirilen Güvenlik Güncelleştirmeleri:** Yok

**Uyarılar:** [Microsoft Bilgi Bankası makalesi 922770](http://support.microsoft.com/kb/922770), bu güvenlik güncelleştirmesini yükleyen müşterilerin karşılaşabileceği bilinen sorunları belgelemektedir. Bu makale ayrıca, bu sorunlar için önerilen çözümleri de içermektedir. Daha fazla bilgi için, bkz: [Microsoft Bilgi Bankası makalesi 922770](http://support.microsoft.com/kb/922770).

**Sınanan Yazılımlar ve Güvenlik Güncelleştirmesi Yükleme Konumları:**

**Etkilenen Yazılımlar:**

Aşağıdaki işletim sistemi sürümleri için Microsoft .NET Framework 2.0: [Güncelleştirmeyi karşıdan yükle](http://www.microsoft.com/downloads/details.aspx?familyid=34c375aa-2f54-4416-b1fc-b73378492aa6)

-   Microsoft Windows 2000 Service Pack 4
-   Microsoft Windows XP Service Pack 1 veya Windows XP Service Pack 2
-   Microsoft Windows XP Professional x64 Edition
-   Microsoft Windows XP Tablet PC Edition
-   Microsoft Windows XP Media Center Edition
-   Microsoft Windows Server 2003 veya Microsoft Windows Server 2003 Service Pack 1
-   Itanium tabanlı sistemler için Windows Server 2003 Service Pack 1
-   Microsoft Windows Server 2003 x64 Edition

**Etkilenmeyen Yazılımlar:**

-   Itanium tabanlı sistemler için Microsoft Windows Server 2003

**Sınanan Microsoft Windows Bileşenleri:**

**Etkilenen Bileşenler:**

-   Microsoft .NET Framework 2.0

**Etkilenmeyen Bileşenler:**

-   Microsoft .NET Framework 1.0
-   Microsoft .NET Framework 1.1

Bu listedeki yazılımlar, sürümlerin etkilenip etkilenmediğini belirlemek amacıyla sınanmıştır. Diğer sürümler artık güvenlik güncelleştirmesi desteği içermemekte veya etkilenmemektedir. Ürününüz ve sürümünün destek ömrünü belirlemek için [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

**Not** Microsoft Windows Server 2003, Windows Server 2003 Service Pack 1 ve Windows Server 2003 x64 Edition için olan güvenlik güncelleştirmeleri Windows Server 2003 R2 için de geçerlidir.

### Genel Bilgiler

Yürütmeyle İlgili Özet
----------------------

<span></span>
**Yönetici Özeti:**

Bu güncelleştirme, yeni keşfedilen ve özel olarak bildirilen bir güvenlik açığını giderir. Güvenlik açığı, bu bültenin "Güvenlik Açığı Ayrıntıları" bölümünde belgelenmiştir.

Güvenlik açığı, bir saldırganın bilgilere yetkisiz erişim sağlamasına izin verebilir. Bu güvenlik açığının, bir saldırganın doğrudan kod yürüterek kullanıcı haklarını yükseltmesine izin vermeyeceğini unutmayın; ancak, etkilenen sistemden daha fazla yararlanmak amacıyla kullanılacak bilgileri edinmek için kullanılabilir.

Müşterilerin güvenlik güncelleştirmesini uygulaması önerilir.

**Önem Dereceleri ve Güvenlik Açığı Tanımlayıcıları:**

| Güvenlik Açığı Tanımlayıcıları                                                                                                                              | Güvenlik Açığının Etkisi | .NET Framework 2.0 |
|-------------------------------------------------------------------------------------------------------------------------------------------------------------|--------------------------|--------------------|
| .NET Framework 2.0 Siteler Arası Komut Dosyası Çalıştırma Güvenlik Açığı - [CVE-2006-3436](http://www.cve.mitre.org/cgi-bin/cvename.cgi?name=cve-2006-3436) | Bilginin Açığa Çıkması   | Orta               |

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Itanium tabanlı sistemler için Microsoft Windows Server 2003 neden “Etkilenmeyen Yazılımlar” bölümünde listeleniyor?**
Microsoft .NET Framework 2.0, Itanium tabanlı sistemler için Microsoft Windows Server 2003 üzerine yüklenmez.

**Microsoft .NET Framework 2.0 neden Itanium tabanlı sistemler için Microsoft Windows Server 2003 üzerine yüklenmiyor?**
Windows Installer 3.1, Itanium tabanlı sistemler için Microsoft Windows Server 2003 üzerinde desteklenmemektedir. Windows Installer 3.1 yalnızca Itanium tabanlı sistemler Windows Server 2003 Service Pack 1'de desteklenir.

**Bu güvenlik güncelleştirmesini yükleyen müşterilerin karşılaşabileceği bilinen sorunlar nelerdir?**

[Microsoft Bilgi Bankası makalesi 922770](http://support.microsoft.com/kb/922770), bu güvenlik güncelleştirmesini yükleyen müşterilerin karşılaşabileceği bilinen sorunları belgelemektedir. Bu makale ayrıca, bu sorunlar için önerilen çözümleri de içermektedir. Daha fazla bilgi için, bkz: [Microsoft Bilgi Bankası makalesi 922770](http://support.microsoft.com/kb/922770).

-   [Microsoft Bilgi Bankası makalesi 923100](http://support.microsoft.com/kb/894199) : MS06-056'da açıklanan veya "0x643" hata kodunu alabileceğiniz güvenlik bültenini yükleyemezsiniz
-   [Microsoft Bilgi Bankası Makalesi 923101](http://support.microsoft.com/kb/894199) : Windows Server 2003 çalıştıran bir bilgisayarda 917283 güvenlik güncelleştirmesini yüklemeye çalışırken alacağınız hata iletisi: "Hata 1324. 'Program Files' klasörü geçersiz bir karakter içeriyor"
-   [Microsoft Bilgi Bankası makalesi 929110](http://support.microsoft.com/kb/929110) : Büyük/küçük harf duyarlı olan bir dosya sistemi .NET Framework 2.0 güncelleştirmesi (929110) yüklendikten sonra büyük/küçük harf duyarlı olmuyor

**Microsoft Windows NT Workstation 4.0 Service Pack 6a ve Windows 2000 Service Pack 2 için genişletilmiş güvenlik güncelleştirmesi desteği 30 Haziran 2004 tarihinde sona erdi. Microsoft Windows NT Server 4.0 Service Pack 6a için genişletilmiş güvenlik güncelleştirmesi desteği 31 Aralık 2004 tarihinde sona erdi. Microsoft Windows 2000 Service Pack 3 için genişletilmiş güvenlik güncelleştirmesi desteği 30 Haziran 2005 tarihinde sona erdi. Bu işletim sistemlerinden birini kullanmaya devam ediyorum, ne yapmalıyım?**
Windows NT Workstation 4.0 Service Pack 6a, Windows NT Server 4.0 Service Pack 6a, Windows 2000 Service Pack 2 ve Windows 2000 Service Pack 3 destek ömürlerini tamamladı. Bu işletim sistemlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Windows Ürün Destek Ömrü hakkında daha fazla bilgi için, şu [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin. Bu işletim sistemi sürümleri için genişletilmiş güvenlik güncelleştirmesi destek süreci hakkında daha fazla bilgi için, şu [Microsoft Ürün Destek Hizmetleri Web sitesini](http://go.microsoft.com/fwlink/?linkid=33328) ziyaret edin.

Bu ürünler için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz: [Windows İşletim Sistemlerinin Ürün Destek Ömrü Hakkında SSS](http://go.microsoft.com/fwlink/?linkid=33330).

**Bu güncelleştirmenin gerekip gerekmediğini belirlemek için Microsoft Baseline Security Analyzer (MBSA) kullanabilir miyim?**

Aşağıdaki tabloda, bu güvenlik güncelleştirmesi için MBSA algılama özeti sunulur.

| Ürün                   | MBSA 1.2.1 | Kuruluş Güncelleştirme Tarama Aracı (EST) | MBSA 2.0 |
|------------------------|------------|-------------------------------------------|----------|
| **.NET Framework 2.0** | Hayır      | Evet                                      | Evet     |

MBSA hakkında daha fazla bilgi için [MBSA Web sitesini](http://go.microsoft.com/fwlink/?linkid=21134) ziyaret edin. Microsoft Update ve MBSA 2.0'ın şimdilik algılamadığı programlar hakkında daha fazla bilgi için, bkz: [Microsoft Bilgi Bankası makalesi 895660](http://support.microsoft.com/kb/895660).

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723).

**Kuruluş** **Güncelleştirme** **Tarama Aracı (EST) nedir?**
Bülten sınıfında güvenlik güncelleştirmeleri için algılama araçları sağlama çabası kapsamında, Microsoft, güncelleştirmenin bir MSRC yayın döngüsünde olup olmadığının Microsoft Baseline Security Analyzer (MBSA) veya Office Algılama Aracı (ODT) ile algılanamadığı durumlar için tek başına çalışan bir algılama aracı hazırlamıştır. Bu tek başına araca Kuruluş Güncelleştirme Tarama Aracı (EST) adı verilir ve kuruluş yöneticileri için tasarlanmıştır. Belirli bir bülten için Kuruluş Güncelleştirme Tarama Aracı'nın bir sürümü oluşturulduğunda, müşteriler bu aracı bir komut satırı arabiriminden (CLI) çalıştırıp XML çıktı dosyasının sonuçlarını görüntüleyebilir. Müşterilerin aracı daha iyi kullanmalarını sağlamak için, araçla birlikte ayrıntılı belgeler de sağlanmaktadır. Aracın, SMS yöneticileri için tümleşik bir deneyim sunan bir sürümü de vardır.

**Bu güncelleştirmenin gerekli olup olmadığını belirlemek için** **Kuruluş** **Güncelleştirme Tarama Aracı'nı (EST) kullanabilir miyim?**
Evet. Microsoft, bu güncelleştirmeyi uygulamanız gerekip gerekmediğini belirleyen bir EST sürümü oluşturmuştur. Karşıdan yükleme bağlantıları ve bu ay yayımlanan EST sürümü hakkında daha fazla bilgi için, bkz: [Microsoft Bilgi Bankası makalesi 894193](http://support.microsoft.com/kb/894193). SMS müşterileri SMS ve EST hakkında daha fazla bilgi için “Bu güncelleştirmenin gerekip gerekmediğini belirlemek için Systems Management Server (SMS) kullanabilir miyim?" sorusuna bakmalıdır.

**Bu güncelleştirmenin gerekip gerekmediğini belirlemek için Systems Management Server (SMS) kullanabilir miyim?**
Aşağıdaki tabloda, bu güvenlik güncelleştirmesi için SMS algılama özeti sunulur.

| Ürün                   | SMS 2.0        | SMS 2003 |
|------------------------|----------------|----------|
| **.NET Framework 2.0** | Evet (EST ile) | Evet     |

SMS, algılama için MBSA kullanır. Bu nedenle SMS, MBSA'nın algılamadığı programlarla ilgili olarak daha önce bu bültende listelenen sınırlamanın aynısına sahiptir.

SMS 2.0 için, Güvenlik Güncelleştirmesi Envanter Aracı'nı içeren SMS SUS Feature Pack, güvenlik güncelleştirmelerini algılamak için SMS tarafından kullanılabilir. SMS SUIT, algılama için MBSA 1.2.1 altyapısını kullanır. Güvenlik Güncelleştirmesi Envanter Aracı hakkında daha fazla bilgi için, şu [Microsoft Web sitesini](http://support.microsoft.com/kb/894154/) ziyaret edin. Güvenlik Güncelleştirmesi Envanter Aracı'nın kısıtlamaları hakkında daha fazla bilgi için, bkz: [Microsoft Bilgi Bankası makalesi 306460](http://support.microsoft.com/kb/306460/). SMS SUS Feature Pack, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı da içerir.

SMS 2003 için, Microsoft Güncelleştirmeleri için SMS 2003 Envanter Aracı, [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. Microsoft Güncelleştirmeleri için SMS 2003 Envanter Aracı hakkında daha fazla bilgi için, şu [Microsoft Web sitesini](http://go.microsoft.com/fwlink/?linkid=50757) ziyaret edin. SMS 2003, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı kullanabilir.

SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723).

Güvenlik Açığı Ayrıntıları
--------------------------

<span></span>
#### .NET Framework 2.0 Siteler Arası Komut Dosyası Çalıştırma Güvenlik Açığı - CVE-2006-3436:

.Net Framework 2.0'ın güvenlik açığı bulunan bir sürümünü çalıştıran bir sunucuda, kullanıcının tarayıcısına bir istemci tarafı komut dosyası eklenmesine olanak tanıyan bir siteler arası komut dosyası çalıştırma güvenlik açığı bulunmaktadır. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir.

#### .NET Framework 2.0 Siteler Arası Komut Dosyası Çalıştırma Güvenlik Açığı - CVE-2006-3436 için Azaltıcı Etkenler:

-   Güvenliği aşılmış bir Web sunucusunun kullanıldığı Web tabanlı saldırı senaryosunda, bir saldırgan kullanıcının tarayıcısına bir istemci tarafı komut dosyası ekleyebilir. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir.
-   Varsayılan olarak, .NET Framework 2.0 denetimleri AutoPostBack özelliğini “true” olarak ayarlamaz.

#### .NET Framework 2.0 Siteler Arası Komut Dosyası Çalıştırma Güvenlik Açığı - CVE-2006-3436 için Geçici Çözümler:

Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

-   **.NET Framework 2.0 çalışan bilgisayarlarda bir sayfadaki denetimlerin AutoPostBack özelliğini “true” olarak ayarlamayın:**
    -   .NET Framework 2.0 çalışan bilgisayarlarda, AutoPostBack, bir Web Formu'ndaki denetimlerin özelliğidir. Varsayılan olarak, AutoPostBack özelliği **false** olarak ayarlanmıştır. Daha fazla bilgi için, bkz: [Bilgi Bankası makalesi 328923](http://support.microsoft.com/?id=328923).

#### .NET Framework 2.0 Siteler Arası Komut Dosyası Çalıştırma Güvenlik Açığı - CVE-2006-3436 Hakkında SSS:

**Bu güvenlik açığının kapsamı nedir?**
.Net Framework 2.0'ın güvenlik açığı bulunan bir sürümünü çalıştıran bir sunucuda, kullanıcının tarayıcısına bir istemci tarafı komut dosyası eklenmesine olanak tanıyan bir siteler arası komut dosyası çalıştırma güvenlik açığı bulunabilir. Güvenlik açığı, AutoPostBack özelliğinin “true” olarak ayarlandığı ASP.NET denetimleri içindedir. Web tabanlı saldırı senaryosunda, güvenliği aşılmış bir Web sitesi, kullanıcı tarafından sağlanan ve bu güvenlik açığından yararlanabilecek şekilde özel hazırlanmış içeriği veya reklamları kabul edebilir ya da barındırabilir.

Komut dosyası, Web sitesinin yetkili olduğu tüm eylemleri kullanıcı adına gerçekleştirebilir. Bunlar, Web oturumunu izleyip bilgileri üçüncü bir tarafa iletme, kullanıcının sisteminde başka kod çalıştırma ve tanımlama bilgilerini okuma veya yazma gibi eylemlerdir.

**Güvenlik açığına ne neden olmaktadır?**
Siteler arası komut dosyası çalıştırma (XSS) güvenlik açığı, .NET Framework 2.0'ın bir HTTP isteğinin değerini doğrulama biçimi nedeniyle oluşur.

**ASP.NET nedir?**
[ASP.NET](http://www.asp.net/), .NET Framework'te bulunan ve geliştiricilerin Web uygulamaları ve XML Web Hizmetleri oluşturmasına olanak sağlayan bir grup teknolojidir.

Statik HTML ve komut dosyalarını bir arada kullanan geleneksel Web sayfalarından farklı olarak, ASP.NET derlenmiş ve olay kaynaklı sayfalar kullanır. Bu da, geliştiricilerin Visual Basic veya Visual C++ gibi diller kullanılarak geliştirilen uygulamalardaki zenginlik ve işlevselliğe sahip Web tabanlı uygulamalar geliştirmesini sağlar. ASP.NET Web tabanlı bir uygulama ortamı olduğu için, temel HTTP işlevlerinin sağlanabilmesi için arka planda bir Web sunucusu gerekir. Bu nedenle ASP.NET, Windows 2000'de Internet Information Services (IIS) 5.0, Windows XP'de IIS 5.1 ve Windows Server 2003'te IIS 6.0 üzerinde çalışır.

**AutoPostBack nedir?**
AutoPostBack, bir formdaki denetimlerin desteklediği bir özelliktir. Bu özelliği destekleyen bir denetimin kullanıldığı formlar, bu özelliğin değerini "true" olarak ayarlayabilir (varsayılan değer "false" değeridir) ve dolayısıyla bir kullanıcı denetimle her etkileşim kurduğunda denetim sunucuya geri gönderir..

**Siteler arası komut dosyası çalıştırma nedir?**
Siteler arası komut dosyası çalıştırma (XSS), bir saldırganın bir Web sitesi kullanarak kullanıcı oturumuna komut dosyası kodu "eklemesine" olanak veren bir güvenlik açığı sınıfıdır. Güvenlik açığı, dinamik olarak HTML sayfaları oluşturan Web sunucularını etkileyebilir. Bu sunucularda tarayıcıya gönderdikleri dinamik sayfalar katıştırılmış olarak tarayıcı girişi içerirse, bu sunucular, dinamik sayfalara kötü amaçlı içerik eklemek için kullanılabilirler. Böylece, kötü amaçlı komut dosyalarının yürütülmesine izin verilebilir. Web tarayıcıları, "güvenilen" siteler varsayımlarıyla ve sık ziyaret edilen Web sitelerinin durumunu sürekli olarak saklamak amacıyla tanımlama bilgileri kullanarak bu sorunu sürdürür. XSS saldırısı, Web sitesi içeriğini değiştirmez. Bunun yerine, bir güvenilen sunucuyla ilişkilendirilmiş bağlama tarayıcıda yürütülebilen kötü amaçlı komut dosyası ekler.

**Siteler arası komut dosyası çalıştırma nasıl çalışıyor?**
Web sayfaları, metin ve HTML biçimlendirmesi içerir. Metin ve HTML biçimlendirmesi, sunucu tarafından oluşturulur ve istemci tarafından yorumlanır. Dinamik sayfada güvenilmeyen içerik kullanılırsa, ne sunucu ne de istemci bu ekleme eyleminin gerçekleştiğini belirlemek ve koruma amaçlı önlemler almak için yeterli bilgiye sahip olacaktır.

**Bir saldırgan bu güvenlik açığından yararlanarak neler yapabilir?**
.Net Framework 2.0'ın güvenlik açığı bulunan bir sürümünü çalıştıran bir sunucuda, bu açığı başarıyla kullanan bir saldırgan kullanıcının tarayıcısına bir istemci tarafı komut dosyası ekleyebilir. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir.

**Bu güvenlik açığından kimler yararlanabilir?**
E-posta tabanlı saldırı senaryosunda, saldırgan etkilenen bir yazılım uygulamasını çalıştıran bir sunucuya özel olarak hazırlanmış e-posta iletisini göndererek bu güvenlik açığından yararlanabilir. Saldırgan daha sonra, kullanıcıyı e-posta iletisindeki bağlantıyı tıklatmaya ikna edebilir.

Web tabanlı saldırı senaryosunda, bir saldırgan kullanıcının tarayıcısına bir istemci tarafı komut dosyası ekleyebilir. Komut dosyası sayesinde içerik sızdırılabilir, bilgiler açığa çıkarılabilir veya kullanıcının etkilenen Web sitesinde gerçekleştirebileceği herhangi bir eylem gerçekleştirilebilir. Bu güvenlik açığından yararlanmaya yönelik girişimler kullanıcı etkileşimi gerektirir.

**Bu güvenlik açığından birincil derecede hangi sistemler etkileniyor?**
Internet'e erişimi olan sistemler bu güvenlik açığından birincil derecede etkilenir. Ayrıca, önemli verileri barındırmak amacıyla ASP.NET kullanan iç Web siteleri de bu güvenlik açığından etkilenebilir.

**Bu güvenlik açığı Internet üzerinden kullanılabilir mi?**
Evet. Saldırgan, bu güvenlik açığından Internet üzerinden yararlanmaya çalışabilir.

**Güncelleştirme ne yapıyor?**
Güncelleştirme, ASP .NET'in bir HTTP isteğinin değerini doğrulama biçimini değiştirerek güvenlik açığını ortadan kaldırır.

**Bu güvenlik bülteni yayımlandığında bu güvenlik açığı genel olarak duyurulmuş muydu?**
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı. Bu güvenlik bülteni ilk yayımlandığında, Microsoft bu güvenlik açığının genel olarak duyurulduğuna dair herhangi bir bilgi almamıştı.

**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı?**
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.

Güvenlik Güncelleştirmesi Bilgileri
-----------------------------------

<span></span>
**Etkilenen Yazılımlar:**

Etkilenen yazılımınıza özgü güvenlik güncelleştirmesi hakkında bilgi için, aşağıdaki uygun bağlantıyı tıklatın:

#### Microsoft .NET Framework sürüm 2.0

**Önkoşullar**
Bu güvenlik güncelleştirmesi Microsoft .NET Framework sürüm 2.0 gerektirir.

Microsoft Windows Installer 3.1 yüklenmiş olmalıdır. Windows Installer'ın en son sürümünü yüklemek için, aşağıdaki Microsoft Web sitesini ziyaret edin:

[Windows Installer 3.1 Yeniden Dağıtılabilir (v2)](http://www.microsoft.com/downloads/details.aspx?familyid=889482fc-5f56-4a38-b838-de776fd4138c)

**Gelecekteki Hizmet Paketlerine Eklenmesi:**
Bu sorunla ilgili güncelleştirme, gelecekte bir hizmet paketine dahil edilecektir.

**Yükleme Bilgileri**

Bu güvenlik güncelleştirmesi aşağıdaki kurulum anahtarlarını destekler:

<table class="dataTable">
<caption>
Desteklenen Güvenlik Güncelleştirmesi Yükleme Anahtarları
</caption>
<tr class="thead">
<th style="border:1px solid black;" >
Anahtar
</th>
<th style="border:1px solid black;" >
Açıklama
</th>
</tr>
<tr>
<td style="border:1px solid black;">
**/help**
</td>
<td style="border:1px solid black;">
Komut satırı seçeneklerini görüntüler.
</td>
</tr>
<tr>
<th colspan="2">
Kurulum Modları
</th>
</tr>
<tr class="alternateRow">
<td style="border:1px solid black;">
**/q\[n|b|r|f\]**
</td>
<td style="border:1px solid black;">
Kullanıcı arabirimi düzeyini ayarlar.  
n - Kullanıcı etkileşimi olmadan  
b - Temel kullanıcı etkileşimi  
r - Azaltılmış kullanıcı etkileşimi  
f - Tam kullanıcı etkileşimi (varsayılan)
</td>
</tr>
<tr>
<th colspan="2">
Yükleme Seçenekleri
</th>
</tr>
<tr>
<td style="border:1px solid black;">
**/extract \[dizin\]**
</td>
<td style="border:1px solid black;">
Paketi belirtilen dizine ayıklar.
</td>
</tr>
<tr>
<th colspan="2">
Yeniden Başlatma Seçenekleri
</th>
</tr>
<tr class="alternateRow">
<td style="border:1px solid black;">
**/norestart**
</td>
<td style="border:1px solid black;">
Yükleme tamamlandığında yeniden başlatmaz.
</td>
</tr>
<tr>
<td style="border:1px solid black;">
**/forcerestart**
</td>
<td style="border:1px solid black;">
Yüklemeden sonra bilgisayarı yeniden başlatır ve diğer uygulamaları da açık dosyaları kaydetmeden kapanmaya zorlar.
</td>
</tr>
<tr class="alternateRow">
<td style="border:1px solid black;">
**/promptrestart**
</td>
<td style="border:1px solid black;">
Yerel kullanıcıdan yeniden başlatmaya izin vermesini isteyen bir iletişim kutusu görüntüler.
</td>
</tr>
<tr>
<th colspan="2">
Günlük Seçenekleri
</th>
</tr>
<tr>
<td style="border:1px solid black;">
**/l\[i|w|e|a|r|u|c|m|o|p|v|x|+|!|\*\] &lt;GünlükDosyası&gt;**
</td>
<td style="border:1px solid black;">
i - Durum iletileri  
w - Önemli olmayan uyarılar  
e - Tüm hata iletileri  
a - Eylemlerin başlatılması  
r - Eyleme özgü kayıtlar  
u - Kullanıcı istekleri  
c - Başlangıçtaki kullanıcı arabirimi parametreleri  
m - Yetersiz bellek veya önemli çıkış bilgileri  
o - Yetersiz disk alanı iletileri  
p - Terminal özellikleri  
v - Ayrıntılı çıktı  
x - Ek hata ayıklama bilgileri  
+ - Varolan günlük dosyasının sonuna ekler  
! - Günlüğe alınan her satırı temizler  
\* - v ve x seçenekleri dışında tüm bilgileri günlüğe kaydeder
</td>
</tr>
<tr class="alternateRow">
<td style="border:1px solid black;">
**/log &lt;GünlükDosyası&gt;**
</td>
<td style="border:1px solid black;">
/l\* &lt;GünlükDosyası&gt; ile aynıdır
</td>
</tr>
</table>
 
**Not** Bu anahtarları tek bir komutta birleştirebilirsiniz. Desteklenen kurulum anahtarları hakkında daha fazla bilgi için, bkz: [Microsoft Bilgi Bankası makalesi 824687](http://support.microsoft.com/kb/824687). Windows Installer hakkında daha fazla bilgi için, Windows Installer MSDN Web sitesini ziyaret edin.

**Dağıtım Bilgileri**

Güvenlik güncelleştirmesini kullanıcı araya girmeden yüklemek için, komut isteminde aşağıdaki komutlardan uygun olanını kullanın:

**NDP20-KB922770-x86.exe /qn**

**NDP20-KB922770-x64.exe /qn**

**NDP20-KB922770-ia64.exe /qn**

**Not/qn** anahtarının kullanılması tüm iletileri bastırır. Buna hata iletileri de dahildir. Yöneticiler, **/qn** anahtarını kullandıklarında kurulumun başarılı olduğunu doğrulamak için desteklenen yöntemlerden birini kullanmalıdır.

Güvenlik güncelleştirmesini sistemin yeniden başlatılmasını zorlamadan yüklemek için, komut isteminde aşağıdaki komutlardan uygun olanını kullanın:

**NDP20-KB922770-x86.exe /norestart**

**NDP20-KB922770-x64.exe /norestart**

**NDP20-KB922770-ia64.exe /norestart**

Bu güvenlik güncelleştirmesini Software Update Services kullanarak dağıtma hakkında bilgi için, [Software Update Services Web sitesini](http://go.microsoft.com/fwlink/?linkid=21125) ziyaret edin. Bu güvenlik güncelleştirmesini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin. Bu güvenlik güncelleştirmesi [Microsoft Update Web sitesi](http://update.microsoft.com/microsoftupdate) aracılığıyla da kullanıma sunulacaktır.

**Yeniden Başlatma Gereksinimi**
Bu güncelleştirme bilgisayarın yeniden başlatılmasını gerektirmez. Yükleyici gereken hizmetleri durdurur, güncelleştirmeyi uygular ve sonra hizmetleri yeniden başlatır. Ancak gereken hizmetler herhangi bir nedenle durdurulamazsa veya gerekli dosyalar o sırada kullanılıyorsa, bu güncelleştirme yeniden başlatma gerektirir. Bu durumda, yeniden başlatmanızı öneren bir ileti görüntülenir.

Yeniden başlatma gereksinimi olasılığını azaltmak için, güvenlik güncelleştirmesini yüklemeden önce, etkilenen tüm hizmetleri durdurun ve etkilenen dosyaları kullanabilecek tüm uygulamaları kapatın. Bilgisayarınızı yeniden başlatmanızın istenmesinin nedenleri hakkında daha fazla bilgi için, bkz: [Microsoft Bilgi Bankası makalesi 887012](http://support.microsoft.com/kb/887012).

**Kaldırma Bilgileri**
Bu güncelleştirmeyi kaldırmak için, Denetim Masası'ndaki Program Ekle veya Kaldır aracını kullanın.

**Dosya Bilgileri**
Bu güncelleştirmenin İngilizce sürümü, aşağıdaki tabloda listelenen dosya özniteliklerine (veya daha yenisi) sahiptir. Bu dosyalarla ilgili tarihler ve saatler UTC (eşgüdümlü evrensel saat) kullanılarak listelenmiştir. Dosya bilgilerini görüntülediğinizde yerel saate dönüştürülür. UTC ve yerel saat arasındaki farkı bulmak için, Denetim Masası'ndaki Tarih ve Saat aracında **Saat Dilimi** sekmesini kullanın.

Microsoft .NET Framework sürüm 2.0

| Dosya Adı      | Sürüm         | Tarih       | Saat  | Boyut     |
|----------------|---------------|-------------|-------|-----------|
| aspnet\_wp.exe | 2.0.50727.210 | 13 Eyl 2006 | 00:10 | 23.040    |
| webengine.dll  | 2.0.50727.210 | 13 Eyl 2006 | 00:10 | 300.032   |
| System.web.dll | 2.0.50727.210 | 13 Eyl 2006 | 00:11 | 5.029.888 |

Itanium tabanlı sistemler için Windows Server 2003 Enterprise Edition, Itanium tabanlı sistemler için Windows Server 2003 Datacenter Edition, Itanium tabanlı sistemler için Windows Server 2003 Enterprise Edition SP1 ve Itanium tabanlı sistemler için Windows Server 2003 Datacenter Edition SP1 üzerinde Microsoft .NET Framework sürüm 2.0:

| Dosya Adı      | Sürüm         | Tarih       | Saat  | Boyut     |
|----------------|---------------|-------------|-------|-----------|
| aspnet\_wp.exe | 2.0.50727.210 | 12 Eyl 2006 | 04:18 | 73.728    |
| aspnet\_wp.exe | 2.0.50727.210 | 13 Eyl 2006 | 00:10 | 23.040    |
| webengine.dll  | 2.0.50727.210 | 12 Eyl 2006 | 04:18 | 868.864   |
| webengine.dll  | 2.0.50727.210 | 13 Eyl 2006 | 00:10 | 300.032   |
| System.web.dll | 2.0.50727.210 | 12 Eyl 2006 | 08:24 | 4.599.808 |
| System.web.dll | 2.0.50727.210 | 13 Eyl 2006 | 00:11 | 5.029.888 |

Windows Server 2003 Standard x64 Edition, Windows Server 2003 Enterprise x64 Edition ve Windows Server 2003 Datacenter x64 Edition, Windows Server 2003 R2 Standard x64 Edition, Windows Server 2003 R2 Enterprise x64 Edition ve Windows Server 2003 R2 Datacenter x64 Edition üzerinde Microsoft .NET Framework sürüm 2.0:

| Dosya Adı      | Sürüm         | Tarih       | Saat  | Boyut     |
|----------------|---------------|-------------|-------|-----------|
| aspnet\_wp.exe | 2.0.50727.210 | 12 Eyl 2006 | 04:11 | 34.816    |
| aspnet\_wp.exe | 2.0.50727.210 | 13 Eyl 2006 | 00:10 | 23.040    |
| webengine.dll  | 2.0.50727.210 | 12 Eyl 2006 | 04:11 | 540.672   |
| webengine.dll  | 2.0.50727.210 | 13 Eyl 2006 | 00:10 | 300.032   |
| System.web.dll | 2.0.50727.210 | 12 Eyl 2006 | 07:32 | 4.964.352 |
| System.web.dll | 2.0.50727.210 | 13 Eyl 2006 | 00:11 | 5.029.888 |

**Güncelleştirme Yüklemesini Doğrulama**

**Dosya Sürümü Bilgileri**

**Not** Microsoft Windows'un birçok sürümü olduğundan, aşağıdaki adımlar sizin bilgisayarınızda farklı olabilir. Böyle bir durumda, bu adımları tamamlamak için ürün belgelerinize bakın.

1.  **Başlat**'ı ve sonra **Ara**'yı tıklatın.
2.  **Arama Sonuçları** bölmesinde, **Arama Yardımcısı** altında **Tüm dosya ve klasörler**'i tıklatın.
3.  **Dosya adının tamamı ya da bir kısmı** kutusuna, uygun dosya bilgileri tablosundan bir dosya adı yazın ve **Ara**'yı tıklatın.
4.  Dosya listesinde, uygun dosya bilgileri tablosundan bir dosya adını sağ tıklatın ve sonra **Özellikler**'i tıklatın.
5.  **Sürüm** sekmesinde, bilgisayarınıza yüklenmiş olan dosya sürümünü uygun dosya bilgileri tablosunda belgelenen sürümle karşılaştırarak belirleyin.
    **Not** Dosya sürümü dışındaki öznitelikler yükleme sırasında değişebilir. Diğer dosya özniteliklerinin dosya bilgileri tablosundaki bilgilerle karşılaştırılması, güncelleştirme kurulumunu doğrulama için desteklenen bir yöntem değildir. Ayrıca, belirli durumlarda, dosyalar kurulum sırasında yeniden adlandırılabilir. Dosya veya sürüm bilgileri yoksa, güncelleştirme kurulumunu kullanılabilen diğer yöntemlerden biriyle doğrulayın.

### Diğer Bilgiler

**İlgili Kaynaklar**

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [Ernst & Young's Advanced Security Center](http://www.ey.com/security) için çalışan Jaswinder Hayre, .NET Framework 2.0 Siteler Arası Komut Dosyası Çalıştırma Güvenlik Açığı'nı - [CVE-2006-3436](http://www.cve.mitre.org/cgi-bin/cvename.cgi?name=cve-2006-3436) bildirdiği için.

**Diğer Güvenlik Güncelleştirmelerini Elde Etme:**

Diğer güvenlik sorunlarıyla ilgili güncelleştirmeler aşağıdaki konumlardan alınabilir:

-   Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden edinilebilir. "güvenlik\_düzeltme\_eki" anahtar sözcüğünü aratarak kolayca bulabilirsiniz.
-   Tüketici platformlarına yönelik güncelleştirmeler [Microsoft Update Web sitesinde](http://go.microsoft.com/fwlink/?linkid=40747) bulunabilir.

**Destek:**

-   ABD ve Kanada'daki müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.

**Güvenlik Kaynakları:**

-   [Microsoft TechNet Güvenlik](http://go.microsoft.com/fwlink/?linkid=21132) Web sitesinde Microsoft ürünlerinde güvenlik konusunda ek bilgi bulabilirsiniz.
-   [TechNet Update Management Center](http://go.microsoft.com/fwlink/?linkid=69903)
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update Kataloğu: Windows Update Kataloğu hakkında daha fazla bilgi için, bkz: [Microsoft Bilgi Bankası makalesi 323166](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services'ı (SUS) kullanarak, yöneticiler en son kritik güncelleştirmeleri ve güvenlik güncelleştirmelerini Windows 2000 ve Windows Server 2003 tabanlı sunuculara ve Windows 2000 Professional veya Windows XP Professional çalıştıran masaüstü sistemlere hızla ve güvenle dağıtabilir.

Güvenlik güncelleştirmelerini Software Update Services kullanarak dağıtma hakkında daha fazla bilgi için [Software Update Services Web sitesini](http://go.microsoft.com/fwlink/?linkid=21133) ziyaret edin.

**Windows Server Update Services:**

Windows Server Update Services'ı (WSUS) kullanarak, yöneticiler Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e ve SQL Server 2000'e yönelik en son kritik güncelleştirmeleri ve güvenlik güncelleştirmelerini Windows 2000 ve sonraki işletim sistemi sürümlerine hızla ve güvenle dağıtabilir.

Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.

**Systems Management Server:**

Microsoft Systems Management Server (SMS), güncelleştirmeleri yönetmek için yüksek düzeyde yapılandırılabilir bir kuruluş çözümü sunar. SMS kullanarak, yöneticiler güvenlik güncelleştirmelerine gereksinimi olan Windows tabanlı sistemleri belirleyebilir ve bu güncelleştirmeleri son kullanıcıların çalışmasını etkilemeden kuruluş genelinde denetimli bir şekilde dağıtabilir. Yöneticilerin güvenlik güncelleştirmelerini dağıtmak için SMS 2003'ü nasıl kullanacakları hakkında daha fazla bilgi için, [SMS 2003 Güvenlik Düzeltme Eki Yönetimi Web sitesine](http://go.microsoft.com/fwlink/?linkid=22939) bakın. SMS 2.0 kullanıcıları, güvenlik güncelleştirmelerinin dağıtılmasına yardımcı olması için [Software Updates Service Feature Pack](http://go.microsoft.com/fwlink/?linkid=33340)'i de kullanabilir. SMS hakkında bilgi için [SMS Web sitesini](http://go.microsoft.com/fwlink/?linkid=21158) ziyaret edin.

**Not** SMS güvenlik bülteni güncelleştirmesi algılama ve dağıtımı konusunda geniş destek sağlamak için, Microsoft Baseline Security Analyzer'ı, Microsoft Office Algılama Aracı'nı ve Kuruluş Güncelleştirme Tarama Aracı'nı kullanır. Bazı yazılım güncelleştirmeleri bu araçlar tarafından algılanmayabilir. Yöneticiler, bu durumlarda SMS'nin envanter becerilerini kullanarak güncelleştirmeleri belirli sistemlere hedefleyebilir. Bu yordam hakkında daha fazla bilgi için şu [Web sitesini](http://go.microsoft.com/fwlink/?linkid=33341) ziyaret edin. Bazı güvenlik güncelleştirmeleri bilgisayarın yeniden başlatılmasının ardından yönetimsel haklar gerektirir. Yöneticiler, bu güncelleştirmeleri yüklemek için Elevated Rights Deployment Tool'u kullanabilir ([SMS 2003 Administration Feature Pack](http://go.microsoft.com/fwlink/?linkid=33387) ve [SMS 2.0 Administration Feature Pack](http://go.microsoft.com/fwlink/?linkid=21161) içinde bulunur).

**Sorumluluğun Kaldırılması:**

Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (10 Ekim 2006): Bülten yayımlandı.
-   V1.1 (11 Ekim 2006): Bültende, “Uyarılar” ve “Bu Güvenlik Güncelleştirmesi İle İlgili Sık Sorulan Sorular (SSS)” altındaki “Bu güvenlik güncelleştirmesini yükleyen müşterilerin karşılaşabileceği bilinen sorunlar nelerdir?” bölümleri güncelleştirildi.
-   V1.2 (25 Ekim 2006): Bültende, “Etkilenmeyen Yazılımlar” bölümü Itanium tabanlı sistemler için Microsoft Windows Server 2003'ü içerecek biçimde güncelleştirildi. “Bu Güvenlik Güncelleştirmesi İle İlgili Sık Sorulan Sorular (SSS)” bölümündeki “Itanium tabanlı sistemler için Microsoft Windows Server 2003 neden “Etkilenmeyen Yazılımlar” bölümünde listeleniyor?” ve “Microsoft .NET Framework 2.0 neden Itanium tabanlı sistemler için Microsoft Windows Server 2003 üzerine yüklenmiyor?” soruları.
-   V1.3 (29 Kasım 2006): Bültende, “Uyarılar” ve “Bu Güvenlik Güncelleştirmesi İle İlgili Sık Sorulan Sorular (SSS)” altındaki “Bu güvenlik güncelleştirmesini yükleyen müşterilerin karşılaşabileceği bilinen sorunlar nelerdir?” bölümleri güncelleştirildi.

*Built at 2014-04-18T01:50:00Z-07:00*
