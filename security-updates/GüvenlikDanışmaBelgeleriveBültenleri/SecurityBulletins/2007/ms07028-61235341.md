---
TOCTitle: 'MS07-028'
Title: 'Microsoft Güvenlik Bülteni MS07-028 - Kritik'
ms:assetid: 'ms07-028'
ms:contentKeyID: 61235341
ms:mtpsurl: 'https://technet.microsoft.com/tr-TR/library/ms07-028(v=Security.10)'
---

Security Bulletin

Microsoft Güvenlik Bülteni MS07-028 - Kritik
============================================

CAPICOM Güvenlik Açığı Uzaktan Kod Yürütülmesine İzin Verebilir (931906)
------------------------------------------------------------------------

Yayım Tarihi: 8 Mayıs 2007 Salı

**Sürüm:** 1.0

#### Özet

**Bu Belge Kimler İçindir:** CAPICOM veya BizTalk 2004 kullanan müşteriler

**Güvenlik Açığının Etkisi:** Uzaktan Kod Yürütme

**En Yüksek Önem Derecesi:** Kritik

**Öneriler:** Müşteriler güncelleştirmeyi hemen uygulamalıdır

**Değiştirilen Güvenlik Güncelleştirmeleri:** Yok

**Uyarılar:** Yok

**Sınanan Yazılımlar ve Güvenlik Güncelleştirmesi Yükleme Konumları:**

**Etkilenen Yazılımlar:**

-   CAPICOM — [Güncelleştirmeyi karşıdan yükle](http://www.microsoft.com/downloads/details.aspx?familyid=ca930018-4a66-4da6-a6c5-206df13af316)
-   Platform SDK Redistributable: CAPICOM — [Güncelleştirmeyi karşıdan yükle](http://www.microsoft.com/downloads/details.aspx?familyid=ca930018-4a66-4da6-a6c5-206df13af316)
-   BizTalk Server 2004 Service Pack 1 — [Güncelleştirmeyi karşıdan yükle](http://www.microsoft.com/downloads/details.aspx?familyid=ca930018-4a66-4da6-a6c5-206df13af316)
-   BizTalk Server 2004 Service Pack 2 — [Güncelleştirmeyi karşıdan yükle](http://www.microsoft.com/downloads/details.aspx?familyid=ca930018-4a66-4da6-a6c5-206df13af316)

**Etkilenmeyen Yazılımlar:**

-   BizTalk Server 2000
-   BizTalk Server 2002
-   BizTalk Server 2006

Bu listedeki yazılımlar, sürümlerin etkilenip etkilenmediğini belirlemek amacıyla sınanmıştır. Diğer sürümler destek ömrünü tamamlamıştır veya bu açıktan etkilenmemektedir. Ürününüz ve sürümünün destek ömrünü belirlemek için [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

### Genel Bilgiler

Yürütmeyle İlgili Özet
----------------------

<span></span>
**Yürütmeyle İlgili Özet:**

Bu güncelleştirme, yeni keşfedilen ve özel olarak bildirilen bir güvenlik açığını giderir. Güvenlik açığı, bu bültendeki Güvenlik Açığı Ayrıntıları bölümünde kendi alt bölümünde belgelenmektedir.

Müşterilerin güncelleştirmeyi hemen uygulaması önerilir.

**Önem Dereceleri ve Güvenlik Açığı Tanımlayıcıları:**

| Güvenlik Açığı Tanımlayıcıları                                                                                         | Güvenlik Açığının Etkisi | CAPICOM | Microsoft BizTalk Server 2004 |
|------------------------------------------------------------------------------------------------------------------------|--------------------------|---------|-------------------------------|
| CAPICOM.Certificates Güvenlik Açığı - [CVE-2007-0940](http://www.cve.mitre.org/cgi-bin/cvename.cgi?name=cve-2007-0940) | Uzaktan Kod Yürütme      | Kritik  | Kritik                        |

Bu [değerlendirme](http://go.microsoft.com/fwlink/?linkid=21140), güvenlik açığından etkilenen sistem türlerine, bunların tipik dağıtım şekillerine ve bu sistemlerde güvenlik açığından yararlanmanın olası sonuçlarına göre yapılmıştır.

Bu Güvenlik Güncelleştirmesi İle İlgili Sık Sorulan Sorular (SSS)
-----------------------------------------------------------------

<span></span>
**Bu sürüm hangi güncelleştirmelerin yerini alıyor?**
Bu güvenlik güncelleştirmesi önceki bir güvenlik güncelleştirmesinin yerini almaz.

**Bu güncelleştirmenin gerekip gerekmediğini belirlemek için Microsoft Baseline Security Analyzer (MBSA) kullanabilir miyim?**
Aşağıdaki tabloda, bu güvenlik güncelleştirmesi için MBSA algılama özeti sunulur.

| Ürün                | MBSA 1.2.1 | EST  | MBSA 2.0.1 |
|---------------------|------------|------|------------|
| CAPICOM             | Hayır      | Evet | Evet       |
| BizTalk Server 2004 | Hayır      | Evet | Evet       |

MBSA hakkında daha fazla bilgi için [MBSA Web sitesini](http://www.microsoft.com/technet/security/tools/mbsahome.mspx) ziyaret edin. Microsoft Update ve MBSA 2.0'ın şimdilik algılamadığı yazılımlar hakkında daha fazla bilgi için, bkz: [Microsoft Bilgi Bankası makalesi 895660](http://support.microsoft.com/kb/895660).

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.

**Kuruluş** **Güncelleştirme Tarama Aracı (EST) nedir?**
Bülten sınıfında güvenlik güncelleştirmeleri için algılama araçları sağlama çabası kapsamında, Microsoft, güncelleştirmenin bir MSRC yayın döngüsünde olup olmadığının Microsoft Baseline Security Analyzer 1.2.1 veya Office Algılama Aracı (ODT) ile algılanamadığı durumlar için tek başına çalışan bir algılama aracı hazırlamıştır. Bu tek başına araca Kuruluş Güncelleştirme Tarama Aracı (EST) adı verilir ve kuruluş yöneticileri için tasarlanmıştır. Belirli bir bülten için Kuruluş Güncelleştirme Tarama Aracı'nın bir sürümü oluşturulduğunda, müşteriler bu aracı bir komut satırı arabiriminden (CLI) çalıştırıp XML çıktı dosyasının sonuçlarını görüntüleyebilir. Müşterilerin aracı daha iyi kullanmalarını sağlamak için, araçla birlikte ayrıntılı belgeler de sağlanmaktadır. Aracın, SMS yöneticileri için tümleşik bir deneyim sunan bir sürümü de vardır.

**Bu güncelleştirmenin gerekli olup olmadığını belirlemek için** **Kuruluş** **Güncelleştirme Tarama Aracı'nı (EST) kullanabilir miyim?**
Evet. Microsoft, bu güncelleştirmeyi uygulamanız gerekip gerekmediğini belirleyen bir EST sürümü oluşturmuştur. Karşıdan yükleme bağlantıları ve bu ay yayımlanan EST sürümü hakkında daha fazla bilgi için, bkz: [Microsoft Bilgi Bankası makalesi 894193](http://support.microsoft.com/kb/894193). SMS müşterileri SMS ve EST hakkında daha fazla bilgi için aşağıdaki “Bu güncelleştirmenin gerekip gerekmediğini belirlemek için Systems Management Server (SMS) kullanabilir miyim?" sorusuna bakmalıdır.

**Bu güncelleştirmenin gerekip gerekmediğini belirlemek için Systems Management Server (SMS) kullanabilir miyim?**
Aşağıdaki tabloda, bu güvenlik güncelleştirmesi için SMS algılama özeti sunulur.

| Ürün                | SMS 2.0        | SMS 2003 |
|---------------------|----------------|----------|
| CAPICOM             | Evet (EST ile) | Evet     |
| BizTalk Server 2004 | Evet (EST ile) | Evet     |

SMS 2.0 ve SMS 2003 Software Update Services (SUS) Feature Pack, algılama için MBSA 1.2.1 kullanabilir ve bu nedenle de MBSA 1.2.1'in algılamadığı programlarla ilgili olarak daha önce bu bültende listelenen sınırlamanın aynısına sahiptir.

SMS 2.0 için, Güvenlik Güncelleştirmesi Envanter Aracı'nı (SUIT) içeren SMS SUS Feature Pack, güvenlik güncelleştirmelerini algılamak için SMS tarafından kullanılabilir. SMS SUIT, algılama için MBSA 1.2.1 altyapısını kullanır. SUIT hakkında daha fazla bilgi için şu [Microsoft Web sitesini](http://support.microsoft.com/kb/894154/) ziyaret edin. SUIT'in kısıtlamaları hakkında daha fazla bilgi için, bkz: [Microsoft Bilgi Bankası makalesi 306460](http://support.microsoft.com/kb/306460/). SMS SUS Feature Pack, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı da içerir.

SMS 2003 için, Microsoft Güncelleştirmeleri için SMS 2003 Envanter Aracı (ITMU), [Microsoft Update](http://update.microsoft.com/microsoftupdate) tarafından sunulan ve [Windows Server Update Services](http://go.microsoft.com/fwlink/?linkid=50120) tarafından desteklenen güvenlik güncelleştirmelerini algılamak amacıyla SMS tarafından kullanılabilir. SMS 2003 ITMU hakkında daha fazla bilgi için şu [Microsoft Web sitesini](http://go.microsoft.com/fwlink/?linkid=72181) ziyaret edin. SMS 2003, Microsoft Office uygulamalarına gereken güncelleştirmeleri algılamak için Microsoft Office Envanter Aracı'nı kullanabilir.

SMS hakkında daha fazla bilgi için şu [SMS Web sitesini](http://go.microsoft.com/fwlink/?linkid=21158) ziyaret edin.

Daha ayrıntılı bilgi için, bkz: [Microsoft Bilgi Bankası makalesi 910723](http://support.microsoft.com/kb/910723): Aylık algılama ve dağıtım kılavuzu makalelerinin özet listesi.

**Güncelleştirilmesi gereken başka programların yüklenip yüklenmediğini belirlemek için SMS kullanabilir miyim?**
Evet. SMS, güvenlik açığı bulunan bileşenin bir sürümünü yüklemiş olabilecek başka programlar olup olmadığının belirlenmesine yardımcı olabilir. SMS, CAPICOM.dll dosyasını arayabilir. CAPICOM.dll dosyasının 2.1.0.2'den önceki tüm sürümlerini güncelleştirin.

Güvenlik Açığı Ayrıntıları
--------------------------

<span></span>
#### CAPICOM.Certificates Güvenlik Açığı - CVE-2007-0940:

Şifreleme API'si Bileşen Nesne Modeli'nde (CAPICOM), bu açıktan başarıyla yararlanan bir saldırganın etkilenen sistemin denetimini tümüyle ele geçirmesine olanak sağlayan bir uzaktan kod yürütme güvenlik açığı bulunmaktadır.

#### CAPICOM.Certificates Güvenlik Açığı - CVE-2007-0940 için Azaltıcı Etkenler:

-   Web tabanlı saldırı senaryosunda, bir saldırganın bu açıktan yararlanmak için kullanılan bir Web sayfası içeren bir Web sitesi barındırması gerekir. Saldırganın, bir kullanıcıyı özel hazırlanmış bir Web sitesini ziyaret etmeye zorlama yolu yoktur. Bunun yerine, saldırganın kullanıcıları kendi Web sitesine götüren bir bağlantıyı tıklatmalarını sağlayarak onları bu Web sitesini ziyaret etmeye ikna etmesi gerekir. Bağlantıyı tıklatmalarından sonra birkaç eylem gerçekleştirmeleri istenir. Yalnızca bu eylemleri gerçekleştirmelerinden sonra bir saldırı gerçekleşebilir.
-   Bu güvenlik açığından başarıyla yararlanan bir saldırgan, yerel kullanıcı ile aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.
-   Varsayılan olarak, Microsoft Outlook ve Microsoft Outlook Express'in tüm desteklenen sürümleri HTML e-posta iletilerini Yasak siteler bölgesinde açar. Yasak siteler bölgesi, HTML e-postası okunurken Active Komut Dizileri ve ActiveX denetimlerinin kullanılmasını engelleyerek, bu güvenlik açığından yararlanmaya çalışacak saldırıların azaltılmasına yardımcı olur . Bununla birlikte, kullanıcı bir e-postadaki bağlantıyı tıklatırsa, Web tabanlı saldırı senaryosu aracılığıyla bu güvenlik açığından etkilenebilir.
-   Internet Explorer, Windows Server 2003'te varsayılan olarak [Artırılmış Güvenlik Yapılandırması](http://msdn.microsoft.com/library/default.asp?url=/workshop/security/szone/overview/esc_changes.asp) adı verilen kısıtlı bir modda çalışır. Bu mod, Internet bölgesi için güvenlik düzeyini Yüksek olarak ayarlar. Bu, Internet Explorer'ın Güvenilen siteler bölgesine eklenmemiş Web siteleri için bir azaltıcı etkendir. Internet Explorer Artırılmış Güvenlik Yapılandırması hakkında daha fazla bilgi için bu güvenlik açığıyla ilgili bölümün SSS (Sık Sorulan Sorular) alt bölümüne bakın.
-   Varsayılan olarak, bu ActiveX denetimi Internet Explorer 7 için varsayılan izin verilen ActiveX denetimleri listesinde bulunmamaktadır. Yalnızca ActiveX katılımı özelliğini kullanarak bu denetimi açıkça onaylayan müşteriler bu güvenlik açığından yararlanma girişimlerine karşı risk altındadır. Ancak müşteri bu ActiveX denetimini Internet Explorer'ın önceki bir sürümünde kullandıysa, ActiveX katılımı özelliği kullanılarak açıkça onaylanmamış olsa da ActiveX denetimi Internet Explorer 7'de çalışacak biçimde etkinleştirilir.

#### CAPICOM.Certificates Güvenlik Açığı - CVE-2007-0940 için Geçici Çözümler:

Microsoft aşağıdaki geçici çözümleri sınamıştır. Bu geçici çözümler temeldeki açığı düzeltmese de, bilinen saldırı vektörlerinin engellenmesine yardımcı olurlar. Bir geçici çözüm işlevselliği azaltıyorsa, bu durum aşağıdaki bölümde tanımlanmaktadır.

-   **Internet Explorer'da CAPICOM denetimi örneğini oluşturma girişimlerini devre dışı bırakın**

    Kayıt defterinde bu ActiveX denetiminin kill bitini ayarlayarak denetimin örneğini oluşturma girişimlerini devre dışı bırakabilirsiniz.

    **Uyarı** Kayıt Defteri Düzenleyicisi'ni yanlış kullanırsanız, işletim sisteminizi yeniden yüklemenizi gerektirebilecek ciddi sorunlara neden olabilirsiniz. Microsoft, Kayıt Defteri Düzenleyicisi'nin yanlış kullanılmasından kaynaklanan sorunların çözülebileceğini garanti etmez. Kayıt Defteri Düzenleyicisi'ni kullanmak kendi sorumluluğunuzdadır.

    Internet Explorer'da bir denetimin çalışmasını durdurmak için kullanabileceğiniz ayrıntılı adımlar için, bkz: [Microsoft Bilgi Bankası makalesi 240797](http://support.microsoft.com/kb/240797). Bu makaledeki adımları izleyin ve Internet Explorer'da bir COM nesnesi örneğinin oluşturulmasını engellemek için bir Compatibility Flags kayıt defteri değeri oluşturun.

    Şu değere sahip CLSID'lerin kill bitini ayarlamak için:

    -   {17E3A1C3-EA8A-4970-AF29-7F54610B1D4C}
    -   {FBAB033B-CDD0-4C5E-81AB-AEA575CD1338}

    Aşağıdaki metni Not Defteri gibi bir metin düzenleyicisine yapıştırın. Ardından, dosyayı .reg dosya adı uzantısıyla kaydedin.

    Windows Registry Editor Version 5.00
    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{17E3A1C3-EA8A-4970-AF29-7F54610B1D4C}\]

    "Compatibility Flags"=dword:00000400

    \[HKEY\_LOCAL\_MACHINE\\SOFTWARE\\Microsoft\\Internet Explorer\\ActiveX Compatibility\\{FBAB033B-CDD0-4C5E-81AB-AEA575CD1338}\]

    "Compatibility Flags"=dword:00000400

    Bu .reg dosyasını çift tıklatarak bağımsız sistemlere uygulayabilirsiniz. Ayrıca, Grup İlkesi kullanarak etki alanları arasında da uygulayabilirsiniz. Grup İlkesi hakkında daha fazla bilgi için, aşağıdaki Microsoft Web sitelerini ziyaret edin:

    [Grup İlkesi topluluğu](http://www.microsoft.com/technet/prodtechnol/windowsserver2003/library/techref/6d7cb788-b31d-4d17-9f1e-b5ddaa6deecd.mspx)

    [Grup İlkesi Nesne Düzenleyicisi nedir?](http://www.microsoft.com/technet/prodtechnol/windowsserver2003/library/techref/47ba1311-6cca-414f-98c9-2d7f99fca8a3.mspx)

    [Çekirdek Grup İlkesi araçları ve ayarları](http://www.microsoft.com/technet/prodtechnol/windowsserver2003/library/techref/e926577a-5619-4912-b5d9-e73d4bdc9491.mspx)

    **Not:** Değişikliklerin etkinleştirilmesi için Internet Explorer'ı yeniden başlatmalısınız.

    **Geçici Çözümün Etkisi**: CAPICOM denetimi artık görüntülenmeyebilir veya doğru çalışmayabilir.

-   **Internet Explorer'ı, Internet ve Yerel intranet güvenlik bölgelerinde ActiveX Denetimlerini çalıştırmadan önce size soracak veya devre dışı bırakacak biçimde yapılandırın**

    Internet Explorer ayarlarınızı, ActiveX denetimlerini çalıştırmadan önce onay isteyecek şekilde değiştirerek bu güvenlik açığından korunabilirsiniz. Bunu yapmak için şu adımları izleyin:

    1.  Internet Explorer'da, **Araçlar** menüsünde **Internet Seçenekleri**'ni tıklatın.
    2.  **Güvenlik** sekmesini tıklatın.
    3.  **Internet**'i ve sonra **Özel Düzey**'i tıklatın.
    4.  **Ayarlar** altındaki **ActiveX denetimleri ve eklentileri** bölümünde, **ActiveX denetimlerini ve eklentilerini çalıştır** seçeneğinin altında **Sor** veya **Devre dışı bırak**'ı tıklattıktan sonra **Tamam**'ı tıklatın.
    5.  **Yerel intranet**'i ve sonra **Özel Düzey**'i tıklatın.
    6.  **Ayarlar** altındaki **ActiveX denetimleri ve eklentileri** bölümünde, **ActiveX denetimlerini ve eklentilerini çalıştır** seçeneğinin altında **Sor** veya **Devre dışı bırak**'ı tıklattıktan sonra **Tamam**'ı tıklatın.
    7.  Internet Explorer'a dönmek için iki kez **Tamam**'ı tıklatın.

    **Geçici Çözümün Etkisi:** ActiveX denetimlerini çalıştırmadan önce sormanın yan etkileri vardır. Internet'te veya bir intranette bulunan birçok Web sitesi, ek işlevsellik sağlamak için ActiveX kullanır. Örneğin, bir çevrimiçi e-ticaret sitesi veya bankacılık sitesi, menüleri, sipariş formlarını, hatta hesap ekstrelerini sağlamak için ActiveX denetimlerini kullanabilir. ActiveX denetimlerini çalıştırmadan önce sormak, tüm Internet ve intranet sitelerini etkileyen genel bir ayardır. Bu geçici çözümü etkinleştirdiğinizde sık sık size sorulur. Her sorulduğunda, ziyaret ettiğiniz siteye güveniyorsanız, ActiveX denetimlerini çalıştırmak için **Evet**'i tıklatın. Tüm bu siteler için size sorulmasını istemiyorsanız "Güvendiğiniz siteleri Internet Explorer'ın Güvenilen siteler bölgesine ekleyin” bölümünde özetlenen adımları kullanın.

    **Güvendiğiniz siteleri Internet Explorer'ın Güvenilen siteler bölgesine ekleyin**

    Internet Explorer'ı, Internet bölgesinde ve Yerel intranet bölgesinde ActiveX denetimlerini ve Active Komut Dizilerini çalıştırmadan önce sormak üzere ayarladıktan sonra, güvendiğiniz siteleri Internet Explorer'ın Güvenilen siteler bölgesine ekleyebilirsiniz. Bu, güvenilen Web sitelerini tam olarak bugünkü gibi kullanmaya devam etmenizi sağlarken, güvenilmeyen sitelerde sizi bu saldırıya karşı korumaya yardımcı olur. Güvenilen siteler bölgesine yalnızca güvendiğiniz siteleri eklemeniz önerilir.

    Bunu yapmak için şu adımları izleyin:

    1.  Internet Explorer'da, **Araçlar**'ı tıklatın, **Internet Seçenekleri**'ni tıklatın, sonra da **Güvenlik** sekmesini tıklatın.
    2.  **Güvenlik ayarlarını belirlemek için bir Web içerik bölgesi seçin** kutusunda, **Güvenilen Siteler**'i ve ardından **Siteler**'i tıklatın.
    3.  Şifreli kanal gerektirmeyen siteler eklemek isterseniz, **Bu bölgedeki tüm sitelerden sunucu doğrulaması (https:) iste** onay kutusunu tıklatarak işaretini kaldırın.
    4.  **Aşağıdaki Web sitesini bölgeye ekle** kutusuna, güvendiğiniz bir sitenin URL'sini yazıp, sonra **Ekle**'yi tıklatın.
    5.  Bölgeye eklemek istediğiniz her site için bu adımları yineleyin.
    6.  Değişiklikleri kabul edip Internet Explorer'a dönmek için iki kez **Tamam**'ı tıklatın.

    **Not** Bilgisayarınızda zararlı bir eylemi olmayacağına güvendiğiniz siteleri ekleyin. Özellikle şu ikisini eklemek isteyebilirsiniz: "\*.windowsupdate.microsoft.com" ve “\*.update.microsoft.com” (tırnak işaretleri olmadan). Bunlar, güncelleştirmeyi barındıran sitelerdir ve güncelleştirmeyi yüklemek için bir ActiveX Denetimi gerektirir.

-   **Internet ve Yerel intranet bölgelerinde ActiveX Denetimleri ve Active Komut Dizileri çalıştırılmadan önce size sorulması için bu güvenlik bölgelerinin ayarlarını “Yüksek” olarak ayarlayın**

    Internet güvenlik bölgesi ayarlarınızı, ActiveX denetimlerini çalıştırmadan önce onay isteyecek şekilde değiştirerek bu güvenlik açığından korunabilirsiniz. Bunun için, tarayıcı güvenliğinizi **Yüksek** olarak ayarlamalısınız.

    Microsoft Internet Explorer'da tarayıcı güvenlik düzeyini artırmak için şu adımları izleyin:

    1.  Internet Explorer'ın **Araçlar** menüsünde, **Internet Seçenekleri**'ni tıklatın.
    2.  **Internet Seçenekleri** iletişim kutusunda, **Güvenlik** sekmesini ve sonra **Internet** simgesini tıklatın.
    3.  **Bölge güvenlik düzeyi** altında, kaydırıcıyı **Yüksek** düzeyine taşıyın. Ziyaret ettiğiniz tüm Web sitelerinin güvenlik düzeyi **Yüksek** olarak ayarlanır.

    **Not** Kaydırıcı görünmüyorsa, **Varsayılan Düzey**'i tıklatın ve sonra kaydırıcıyı **Yüksek**'e getirin.

    **Not** Düzeyin **Yüksek** olarak ayarlanması bazı Web sitelerinin doğru çalışmamasına neden olabilir. Bu ayarı değiştirdikten sonra bir Web sitesini kullanırken sorunlar yaşarsanız ve sitenin güvenli olduğundan eminseniz, bu siteyi güvenilen siteler listenize ekleyebilirsiniz. Böylece, sitenin **Yüksek** güvenlik ayarında da düzgün çalışması sağlanır.

    **Geçici Çözümün Etkisi:** ActiveX denetimlerini çalıştırmadan önce sormanın yan etkileri vardır. Internet'te veya bir intranette bulunan birçok Web sitesi, ek işlevsellik sağlamak için ActiveX kullanır. Örneğin, bir çevrimiçi e-ticaret sitesi veya bankacılık sitesi, menüleri, sipariş formlarını, hatta hesap ekstrelerini sağlamak için ActiveX denetimlerini kullanabilir. ActiveX denetimlerini çalıştırmadan önce sormak, tüm Internet ve intranet sitelerini etkileyen genel bir ayardır. Bu geçici çözümü etkinleştirdiğinizde sık sık size sorulur. Her sorulduğunda, ziyaret ettiğiniz siteye güveniyorsanız, ActiveX denetimlerini çalıştırmak için **Evet**'i tıklatın. Tüm bu siteler için size sorulmasını istemiyorsanız "Güvendiğiniz siteleri Internet Explorer'ın Güvenilen siteler bölgesine ekleyin” bölümünde özetlenen adımları kullanın.

    **Güvendiğiniz siteleri Internet Explorer'ın Güvenilen siteler bölgesine ekleyin**

    Internet Explorer'ı, Internet bölgesinde ve Yerel intranet bölgesinde ActiveX denetimlerini ve Active Komut Dizilerini çalıştırmadan önce sormak üzere ayarladıktan sonra, güvendiğiniz siteleri Internet Explorer'ın Güvenilen siteler bölgesine ekleyebilirsiniz. Bu, güvenilen Web sitelerini tam olarak bugünkü gibi kullanmaya devam etmenizi sağlarken, güvenilmeyen sitelerde sizi bu saldırıya karşı korumaya yardımcı olur. Güvenilen siteler bölgesine yalnızca güvendiğiniz siteleri eklemeniz önerilir.

    Bunu yapmak için şu adımları izleyin:

    1.  Internet Explorer'da, **Araçlar**'ı tıklatın, **Internet Seçenekleri**'ni tıklatın, sonra da **Güvenlik** sekmesini tıklatın.
    2.  **Güvenlik ayarlarını belirlemek için bir Web içerik bölgesi seçin** kutusunda, **Güvenilen Siteler**'i ve ardından **Siteler**'i tıklatın.
    3.  Şifreli kanal gerektirmeyen siteler eklemek isterseniz, **Bu bölgedeki tüm sitelerden sunucu doğrulaması (https:) iste** onay kutusunu tıklatarak işaretini kaldırın.
    4.  **Aşağıdaki Web sitesini bölgeye ekle** kutusuna, güvendiğiniz bir sitenin URL'sini yazıp, sonra **Ekle**'yi tıklatın.
    5.  Bölgeye eklemek istediğiniz her site için bu adımları yineleyin.
    6.  Değişiklikleri kabul edip Internet Explorer'a dönmek için iki kez **Tamam**'ı tıklatın.

    **Not** Bilgisayarınızda zararlı bir eylemi olmayacağına güvendiğiniz siteleri ekleyin. Özellikle şu ikisini eklemek isteyebilirsiniz: "\*.windowsupdate.microsoft.com" ve “\*.update.microsoft.com” (tırnak işaretleri olmadan). Bunlar, güncelleştirmeyi barındıran sitelerdir ve güncelleştirmeyi yüklemek için bir ActiveX Denetimi gerektirir.

#### CAPICOM.Certificates Güvenlik Açığı - CVE-2007-0940 Hakkında SSS:

**Bu güvenlik açığının kapsamı nedir? **
Bu bir uzaktan kod yürütme güvenlik açığıdır. Bu güvenlik açığından başarıyla yararlanan bir saldırgan, etkilenen sistemin tüm denetimini uzaktan ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

**Güvenlik açığına ne neden olmaktadır? **
Bu güvenlik açığına, CAPICOM Sertifikaları sınıfının belirli girdileri işleme biçimi neden olmaktadır. Beklenmedik veriler aktarılırsa, ActiveX denetimi uzaktan kod yürütülmesine izin verecek biçimde başarısız olabilir.

**CAPICOM.Certificates nedir? **
CAPICOM.Certificates, komut dosyası çalıştırıcılara (VBS, ASP, ASP.NET, vb.) verileri şifrelemek için arka planda çalışan güvenli CryptoAPI işlevselliğine dayalı bir yöntem sağlayan bir ActiveX denetimidir. CAPICOM Paketi, [Platform SDK Redistributable: CAPICOM](http://www.microsoft.com/downloads/details.aspx?familyid=860ee43a-a843-462f-abb5-ff88ea5896f6) olarak da karşıdan yüklenebilir, ayrıca Windows Platform SDK ve Windows Sürücü Paketi'nin de bir parçasıdır.

**Geliştirdiğim uygulamalar veya yazılımlarla birlikte CAPICOM'u yeniden dağıtırsam ne olur? **
[Platform SDK Redistributable: CAPICOM](http://www.microsoft.com/downloads/details.aspx?familyid=860ee43a-a843-462f-abb5-ff88ea5896f6)'un en son sürümünü karşıdan yüklemelisiniz. Bu yeni sürüm, bu güvenlik güncelleştirmesiyle ilişkili olan güncelleştirilmiş CAPICOM.dll dosyasını içerir.

**CAPICOM.Certificates sınıfının yüklü ve kaydettirilmiş olduğunu nasıl anlayabilirim? **
CAPICOM'un yüklenmiş olup olmadığını doğrulamak için, sisteminizde CAPICOM.dll dosyasını arayın. Sürüm 2.1.01 veya önceki bir sürümü varsa, sisteminizi güncelleştirmeniz gerekir.

Aşağıdaki kayıt defteri anahtarlarının bir birleşiminin olup olmadığını doğrulayarak da CAPICOM.Certificates ActiveX denetiminin güvenlik açığı bulunan bir sürümünün sisteminizde olup olmadığını doğrulayabilirsiniz:

HKEY\_LOCAL\_MACHINE\\SOFTWARE\\Classes\\CAPICOM.Certificates.1\\CLSID

HKEY\_LOCAL\_MACHINE\\SOFTWARE\\Classes\\CAPICOM.Certificates.2\\CLSID

HKEY\_LOCAL\_MACHINE\\SOFTWARE\\Classes\\CAPICOM.Certificates.3\\CLSID

**Bir saldırgan bu güvenlik açığından yararlanarak neler yapabilir? **
Bu açığı başarıyla kullanan bir saldırgan, etkilenen sistemin tüm denetimini ele geçirebilir. Saldırgan, program yükleyebilir; verileri görüntüleyebilir, değiştirebilir veya silebilir; tüm kullanıcı haklarına sahip olan yeni hesaplar oluşturabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.

**Bu güvenlik güncelleştirmesi yüklendikten sonra CAPICOM.dll dosyasının eski sürümü neden hala sistemde görünüyor? **
Kullanıcılar CAPICOM.dll dosyasını Microsoft dışındaki bir kaynaktan yüklemiş olabilir. CAPICOM.dll dosyası Microsoft dışındaki bir ürün tarafından yüklenmiş olabilir. Güvenlik güncelleştirmesi CAPICOM.dll dosyasının eski sürümünün nasıl yüklendiğini belirleyemediği için, bu dosya uygulama uyumluluğu amacıyla sistemde bırakılır. Önceki sürüm sisteminizi bu güvenlik açığına karşı savunmasız bırakmaz.

**Bu güvenlik açığından kimler yararlanabilir? **
Web tabanlı saldırı senaryosunda, bir saldırganın bu açıktan yararlanma girişiminde kullanılan bir Web sayfası içeren bir Web sitesi barındırması gerekir. Saldırganın, bir kullanıcıyı özel hazırlanmış bir Web sitesini ziyaret etmeye zorlama yolu yoktur. Bunun yerine, saldırganın kullanıcıları kendi Web sitesine götüren bir bağlantıyı tıklatmalarını sağlayarak onları bu siteye çekmesi gerekmektedir.

**Bu güvenlik açığından birincil derecede hangi sistemler etkileniyor? **
Bu güvenlik açığı, kötü amaçlı bir eylemin gerçekleşmesi için bir kullanıcının oturum açmasını ve bir Web sitesini ziyaret etmesini gerektirir. Dolayısıyla, CAPICOM Sertifikaları yüklü ve kaydettirilmiş olan ve Internet Explorer'ın sıkça kullanıldığı sistemler (iş istasyonları veya terminal sunucuları gibi), bu açık karşısında en fazla risk altındadır.

**Internet Explorer 7 çalıştırıyorum. Bu durum, bu güvenlik açığının etkisini azaltır mı? **
Evet. Internet Explorer 7'yi varsayılan ayarlarıyla çalıştıran müşteriler, CAPICOM Sertifikaları denetimi Internet Bölgesi için ActiveX katılımı özelliği aracılığıyla etkinleştirilinceye kadar risk altında değildir. Ancak müşteri bu ActiveX denetimini Internet Explorer'ın önceki bir sürümünde kullandıysa, ActiveX katılımı özelliği kullanılarak açıkça onaylanmamış olsa da ActiveX denetimi Internet Explorer 7'de çalışacak biçimde etkinleştirilir.

**Internet Explorer 7'deki ActiveX katılımı özelliği nedir? **
Internet Explorer 7, neredeyse tüm önceden yüklenmiş ActiveX denetimlerinin varsayılan olarak devre dışı bırakılması anlamına gelen bir ActiveX katılımı özelliği içerir. Kullanıcılar henüz Internet'te kullanılmayan önceden yüklenmiş bir ActiveX Denetimi'ne erişmeye çalıştıklarında Bilgi Çubuğu tarafından işlemi onaylamaları istenir. Böylece, kullanıcının her denetim için erişime tek tek izin vermesi veya erişimi reddetmesi sağlanır. Bu ve diğer yeni özellikler hakkında daha fazla bilgi için [Windows Internet Explorer 7 özellikler sayfasına](http://www.microsoft.com/windows/ie/ie7/about/features/default.mspx) bakın.

**Windows Server 2003 üzerinde Internet Explorer çalıştırıyorum. Bu durum, bu güvenlik açığının etkisini azaltır mı? **
Evet. Internet Explorer, Windows Server 2003'te varsayılan olarak [Artırılmış Güvenlik Yapılandırması](http://msdn.microsoft.com/library/default.asp?url=/workshop/security/szone/overview/esc_changes.asp) adı verilen kısıtlı bir modda çalışır. Bu mod, Internet bölgesi için güvenlik düzeyini Yüksek olarak ayarlar. Bu, Internet Explorer'ın Güvenilen siteler bölgesine eklenmemiş Web siteleri için bir azaltıcı etkendir. Internet Explorer Artırılmış Güvenlik Yapılandırması hakkında daha fazla bilgi için, bu güvenlik güncelleştirmesinin ilgili SSS (Sık Sorulan Sorular) bölümüne bakın.

**Internet Explorer Artırılmış Güvenlik Yapılandırması nedir? **
Internet Explorer Artırılmış Güvenlik Yapılandırması, bir kullanıcının veya yöneticinin bir sunucudaki kötü amaçlı Web içeriğini yükleme ve çalıştırma olasılığını azaltan, bir grup önceden yapılandırılmış Internet Explorer ayarıdır. Internet Explorer Artırılmış Güvenlik Yapılandırması, Internet Seçenekleri'ndeki Güvenlik ve Gelişmiş sekmesi ayarları da dahil güvenlikle ilgili çok sayıda ayarı değiştirerek bu tehdidi azaltır. Önemli değişikliklerden bazıları şunlardır:

-   Internet bölgesi için güvenlik düzeyi **Yüksek** olarak ayarlanır. Bu ayar komut dosyalarını, ActiveX bileşenlerini, Microsoft sanal makinesini (Microsoft VM), HTML içeriğini ve dosya karşıdan yüklemelerini devre dışı bırakır.
-   İntranet sitelerinin otomatik algılanması devre dışı bırakılır. Bu ayar, Yerel intranet bölgesinde açıkça listelenmeyen tüm intranet Web sitelerini ve tüm Evrensel Adlandırma Kuralı (UNC) yollarını Internet bölgesine atar.
-   İstendiğinde Yüklenen ve Microsoft ürünü olmayan tarayıcı uzantıları devre dışı bırakılır. Bu ayar, Web sayfalarının bileşenleri otomatik olarak yüklemesine engel olur ve Microsoft ürünü olmayan uzantıların çalışmasını engeller.
-   Çoklu ortam içerik devre dışı bırakılır. Bu ayar, müzik, animasyon ve video kliplerin çalışmasını engeller.

Internet Explorer Artırılmış Güvenlik Yapılandırması hakkında daha fazla bilgi için, şu [Web sitesinde](http://www.microsoft.com/downloads/details.aspx?familyid=d41b036c-e2e1-4960-99bb-9757f7e9e31b&displaylang=en) bulunan "Managing Internet Explorer Enhanced Security Configuration" (Internet Explorer Artırılmış Güvenlik Yapılandırmasını Yönetme) adlı kılavuza bakın.

**Güncelleştirme ne yapıyor? **
Güncelleştirme, CAPICOM.Certificates ActiveX denetiminin parametre doğrulamasını gerçekleştirme biçimini değiştirerek güvenlik açığını giderir. İç araştırmalar sonucunda keşfedilen ek sorunları da giderir.

**Bu güvenlik bülteni yayımlandığında bu güvenlik açığı genel olarak duyurulmuş muydu? **
Hayır. Microsoft, bu güvenlik açığı hakkında bilgilere sorumlu kişiler aracılığıyla ulaştı.

**Bu güvenlik bülteni yayımlandığında, Microsoft bu güvenlik açığından yararlanıldığına dair herhangi bir rapor almış mıydı? **
Hayır. Microsoft, bu güvenlik açığının müşterilere saldırmak amacıyla açıkça kullanıldığına dair herhangi bir bilgi almadı. Ayrıca, bu güvenlik bülteni ilk yayımlandığında, açığın kanıtı olabilecek kod örneği yayımlandığını görmedi.

Güvenlik Güncelleştirmesi Bilgileri
-----------------------------------

<span></span>
**Etkilenen Yazılımlar:**

Etkilenen yazılımınıza özgü güvenlik güncelleştirmesi hakkında bilgi için, uygun bölüme bakın:

#### CAPICOM ve BizTalk Server 2004

**Önkoşullar**
Bu güvenlik güncelleştirmesi CAPICOM Sertifikaları'nın yüklü ve kaydettirilmiş olmasını gerektirir. CAPICOM Sertifikaları, BizTalk Server 2004 tarafından yüklenir. Bu güncelleştirme hem tek başına yüklemeler hem de BizTalk Server 2004 yüklemeleri için kullanılamaz. Microsoft dışındaki ürünler CAPICOM.dll dosyasını yeniden dağıtabilir ve yükleyebilir. Daha ayrıntılı bilgi için, SSS bölümünde “**CAPICOM.Certificates sınıfının yüklü ve kaydettirilmiş olduğunu nasıl anlayabilirim?** sorusuna bakın.

**Gelecekteki Hizmet Paketlerine Eklenmesi**
Bu sorunla ilgili güncelleştirme, Microsoft BizTalk Server 2004 için gelecekteki bir Service Pack'e veya güncelleştirme toplamasına eklenebilir.

**Yükleme Bilgileri**

Bu güvenlik güncelleştirmesi aşağıdaki kurulum anahtarlarını destekler:

<table class="dataTable">
<caption>
Desteklenen Güvenlik Güncelleştirmesi Yükleme Anahtarları
</caption>
<tr class="thead">
<th style="border:1px solid black;" >
Anahtar
</th>
<th style="border:1px solid black;" >
Açıklama
</th>
</tr>
<tr>
<th colspan="2">
Kurulum Modları
</th>
</tr>
<tr>
<td style="border:1px solid black;">
**/q**
</td>
<td style="border:1px solid black;">
Dosyalar ayıklanırken sessiz mod kullanılacağını belirtir veya istemleri bastırır.
</td>
</tr>
<tr class="alternateRow">
<td style="border:1px solid black;">
**/q:u**
</td>
<td style="border:1px solid black;">
Bazı iletişim kutularını kullanıcıya sunan kullanıcı-sessiz modunu belirler.
</td>
</tr>
<tr>
<td style="border:1px solid black;">
**/q:a**
</td>
<td style="border:1px solid black;">
Kullanıcıya hiçbir iletişim kutusu göstermeyen yönetici-sessiz modunu belirtir.
</td>
</tr>
<tr>
<th colspan="2">
Özel Seçenekler
</th>
</tr>
<tr class="alternateRow">
<td style="border:1px solid black;">
**/t:**&lt;tam yol&gt;
</td>
<td style="border:1px solid black;">
Dosyaların ayıklanacağı hedef klasörü belirtir.
</td>
</tr>
<tr>
<td style="border:1px solid black;">
**/c**
</td>
<td style="border:1px solid black;">
Dosyaları yüklemeden ayıklar. /T: yolu belirtilmediğinde, kullanıcıdan hedef klasör istenir.
</td>
</tr>
<tr class="alternateRow">
<td style="border:1px solid black;">
**/c:**&lt;komut&gt;
</td>
<td style="border:1px solid black;">
Yazarın tanımladığı Yükleme Komutunu geçersiz kıl. Kurulum .inf veya .exe dosyasının yolunu ve adını belirtir.
</td>
</tr>
</table>
 
**Not** Bu anahtarlar, tüm güncelleştirmelerle çalışmayabilir. Anahtarlardan biri kullanılamıyorsa, ilgili işlev güncelleştirmenin düzgün yüklenebilmesi için gerekli demektir. Yükleme başarısız olursa, bunun nedenini anlamak için destek uzmanınıza danışmalısınız.

Desteklenen kurulum anahtarları hakkında ek bilgi için, bkz: [Microsoft Bilgi Bankası makalesi 197147](http://support.microsoft.com/kb/197147).

**Dağıtım Bilgileri**

Güvenlik güncelleştirmesini kullanıcı araya girmeden yüklemek için, bir komut isteminde aşağıdaki komutu kullanın:

**CAPICOM-KB931906-v2102 /q:a**

Bu güvenlik güncelleştirmesini Software Update Services kullanarak dağıtma hakkında bilgi için, [Software Update Services Web sitesini](http://go.microsoft.com/fwlink/?linkid=21125) ziyaret edin. Bu güvenlik güncelleştirmesini Windows Server Update Services kullanarak dağıtma hakkında bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin. Bu güvenlik güncelleştirmesi [Microsoft Update Web sitesi](http://update.microsoft.com/microsoftupdate) aracılığıyla da kullanıma sunulacaktır.

**Yeniden Başlatma Gereksinimi**

Bu güncelleştirme yeniden başlatma gerektirmez.

**Kaldırma Bilgileri**

Bu güvenlik güncelleştirmesini kaldırmak için, Denetim Masası'ndaki Program Ekle veya Kaldır aracını kullanın.

**Dosya Bilgileri**

Bu güvenlik güncelleştirmesinin İngilizce sürümü, aşağıdaki tabloda listelenen dosya özniteliklerine sahiptir. Bu dosyalarla ilgili tarihler ve saatler UTC (eşgüdümlü evrensel saat) kullanılarak listelenmiştir. Dosya bilgilerini görüntülediğinizde yerel saate dönüştürülür. UTC ve yerel saat arasındaki farkı bulmak için, Denetim Masası'ndaki Tarih ve Saat aracında **Saat Dilimi** sekmesini kullanın.

| Dosya Adı   | Sürüm   | Tarih       | Saat  | Boyut   |
|-------------|---------|-------------|-------|---------|
| License.mht | Yok     | 26 Şub 2007 | 23:16 | 142.534 |
| License.rtf | Yok     | 26 Şub 2007 | 23:16 | 134.577 |
| CAPICOM.dll | 2.1.0.2 | 11 Nis 2007 | 18:11 | 511.328 |

**Güncelleştirmenin Uygulandığını Doğrulama**

-   **Dosya Sürümü Doğrulaması**

    **Not** Microsoft Windows'un birçok sürümü olduğundan, aşağıdaki adımlar sizin bilgisayarınızda farklı olabilir. Böyle bir durumda, bu adımları tamamlamak için ürün belgelerinize bakın.

    1.  **Başlat**'ı ve sonra **Ara**'yı tıklatın.
    2.  **Arama Sonuçları** bölmesinde, **Arama Yardımcısı**'nın altındaki **Tüm dosya ve klasörler**'i tıklatın.
    3.  **Dosya adının tümü veya bir parçası** kutusuna, uygun dosya bilgileri tablosundan bir dosya adı yazın ve **Ara**'yı tıklatın.
    4.  Dosya listesinde, uygun dosya bilgileri tablosundan bir dosya adını sağ tıklatın ve sonra **Özellikler**'i tıklatın.
        **Not** Yüklü işletim sisteminin veya programların sürümüne bağlı olarak, dosya bilgileri tablosunda listelenen dosyalardan bazıları yüklenmeyebilir.
    5.  **Sürüm** sekmesinde, bilgisayarınıza yüklenmiş olan dosyanın sürümünü uygun dosya bilgileri tablosunda belgelenen sürümle karşılaştırarak belirleyin.
        **Not** Dosya sürümü dışındaki öznitelikler yükleme sırasında değişebilir. Diğer dosya özniteliklerini dosya bilgileri tablosundaki bilgilerle karşılaştırmak, güncelleştirmenin uygulandığını doğrulama için desteklenen bir yöntem değildir. Ayrıca, belirli durumlarda, dosyalar kurulum sırasında yeniden adlandırılabilir. Dosya veya sürüm bilgileri yoksa, güncelleştirme kurulumunu kullanılabilen diğer yöntemlerden biriyle doğrulayın.

-   **Kayıt Defteri Anahtarı Doğrulaması**

    Bu güvenlik güncelleştirmesinin yüklediği dosyaları, aşağıdaki kayıt defteri anahtarını inceleyerek de doğrulayabilirsiniz:

    HKEY\_LOCAL\_MACHINE\\SOFTWARE\\Classes\\CAPICOM.Certificates.4\\CLSID

### Diğer Bilgiler

**İlgili Kaynaklar**

Microsoft, müşterilerimizi korumamıza yardım etmek için bizimle işbirliği yapan aşağıdaki kişi ve kuruluşlara [teşekkür eder](http://go.microsoft.com/fwlink/?linkid=21127):

-   [VigilantMinds Inc.](http://www.vigilantminds.com/) için çalışan Chris Ries, CAPICOM.Certificates Güvenlik Açığı'nı (CVE-2007-0940) bildirdiği için

**Diğer Güvenlik Güncelleştirmelerini Edinme:**

Diğer güvenlik sorunlarıyla ilgili güncelleştirmeler aşağıdaki konumlardan alınabilir:

-   Güvenlik güncelleştirmeleri [Microsoft Yükleme Merkezi](http://go.microsoft.com/fwlink/?linkid=21129)'nden edinilebilir. "güvenlik\_düzeltme\_eki" anahtar sözcüğünü aratarak kolayca bulabilirsiniz.
-   Tüketici platformlarına yönelik güncelleştirmeler [Microsoft Update Web sitesinde](http://go.microsoft.com/fwlink/?linkid=40747) bulunabilir.

**Destek:**

-   ABD ve Kanada'daki müşterilerimiz, 1-866-PCSAFETY numarasını arayarak [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Güvenlik güncelleştirmeleriyle ilgili olan destek görüşmelerinden ücret alınmaz.
-   Uluslararası müşterilerimiz, yerel Microsoft temsilcilerinden destek alabilir. Güvenlik güncelleştirmeleriyle ilgili olan destek görüşmelerinden ücret alınmaz. Destek sorunlarıyla ilgili Microsoft'a başvurma hakkında daha fazla bilgi için [Uluslararası Destek Web sitesini](http://go.microsoft.com/fwlink/?linkid=21155) ziyaret edin.

**Güvenlik Kaynakları:**

-   [Microsoft TechNet Güvenlik](http://go.microsoft.com/fwlink/?linkid=21132) Web sitesinde Microsoft ürünlerinde güvenlik konusunda ek bilgi bulabilirsiniz.
-   [TechNet Update Management Center](http://go.microsoft.com/fwlink/?linkid=69903)
-   [Microsoft Software Update Services](http://go.microsoft.com/fwlink/?linkid=21133)
-   [Microsoft Windows Server Update Services](http://go.microsoft.com/fwlink/?linkid=50120)
-   [Microsoft Baseline Security Analyzer](http://go.microsoft.com/fwlink/?linkid=21134) (MBSA)
-   [Windows Update](http://go.microsoft.com/fwlink/?linkid=21130)
-   [Microsoft Update](http://update.microsoft.com/microsoftupdate)
-   Windows Update Kataloğu: Windows Update Kataloğu hakkında daha fazla bilgi için, bkz: [Microsoft Bilgi Bankası makalesi 323166](http://support.microsoft.com/kb/323166).
-   [Office Update](http://go.microsoft.com/fwlink/?linkid=21135)

**Software Update Services:**

Microsoft Software Update Services'ı (SUS) kullanarak, yöneticiler en son kritik güncelleştirmeleri ve güvenlik güncelleştirmelerini Windows 2000 ve Windows Server 2003 tabanlı sunuculara ve Windows 2000 Professional veya Windows XP Professional çalıştıran masaüstü sistemlere hızla ve güvenle dağıtabilir.

Güvenlik güncelleştirmelerini Software Update Services kullanarak dağıtma hakkında daha fazla bilgi için [Software Update Services Web sitesini](http://go.microsoft.com/fwlink/?linkid=21133) ziyaret edin.

**Windows Server Update Services:**

Windows Server Update Services'ı (WSUS) kullanarak, yöneticiler Windows 2000 işletim sistemlerine ve sonrasına, Office XP'ye ve sonrasına, Exchange Server 2003'e ve SQL Server 2000'e yönelik en son kritik güncelleştirmeleri ve güvenlik güncelleştirmelerini Windows 2000 ve sonraki işletim sistemi sürümlerine hızla ve güvenle dağıtabilir.

Güvenlik güncelleştirmelerini Windows Server Update Services kullanarak dağıtma hakkında daha fazla bilgi için, [Windows Server Update Services Web sitesini](http://go.microsoft.com/fwlink/?linkid=50120) ziyaret edin.

**Systems Management Server:**

Microsoft Systems Management Server (SMS), güncelleştirmeleri yönetmek için yüksek düzeyde yapılandırılabilir bir kuruluş çözümü sunar. SMS kullanarak, yöneticiler güvenlik güncelleştirmelerine gereksinimi olan Windows tabanlı sistemleri belirleyebilir ve bu güncelleştirmeleri son kullanıcıların çalışmasını etkilemeden kuruluş genelinde denetimli bir şekilde dağıtabilir. Yöneticilerin güvenlik güncelleştirmelerini dağıtmak için SMS 2003'ü nasıl kullanacakları hakkında daha fazla bilgi için, [SMS 2003 Güvenlik Düzeltme Eki Yönetimi Web sitesine](http://go.microsoft.com/fwlink/?linkid=22939) bakın. SMS 2.0 kullanıcıları, güvenlik güncelleştirmelerinin dağıtılmasına yardımcı olması için [Software Updates Service Feature Pack](http://go.microsoft.com/fwlink/?linkid=33340)'i de kullanabilir. SMS hakkında bilgi için [SMS Web sitesini](http://go.microsoft.com/fwlink/?linkid=21158) ziyaret edin.

**Not** SMS güvenlik bülteni güncelleştirmesi algılama ve dağıtımı konusunda geniş destek sağlamak için, Microsoft Baseline Security Analyzer'ı, Microsoft Office Algılama Aracı'nı ve Kuruluş Güncelleştirme Tarama Aracı'nı kullanır. Bazı yazılım güncelleştirmeleri bu araçlar tarafından algılanmayabilir. Yöneticiler, bu durumlarda SMS'nin envanter becerilerini kullanarak güncelleştirmeleri belirli sistemlere hedefleyebilir. Bu yordam hakkında daha fazla bilgi için şu [Web sitesini](http://go.microsoft.com/fwlink/?linkid=33341) ziyaret edin. Bazı güvenlik güncelleştirmeleri bilgisayarın yeniden başlatılmasının ardından yönetimsel haklar gerektirir. Yöneticiler, bu güncelleştirmeleri yüklemek için Elevated Rights Deployment Tool'u kullanabilir ([SMS 2003 Administration Feature Pack](http://go.microsoft.com/fwlink/?linkid=33387) ve [SMS 2.0 Administration Feature Pack](http://go.microsoft.com/fwlink/?linkid=21161) içinde bulunur).

**Sorumluluğun Kaldırılması:**

Microsoft Bilgi Bankası'nda sağlanan bilgiler hiçbir garanti olmadan "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (8 Mayıs 2007): Bülten yayımlandı.

*Built at 2014-04-18T01:50:00Z-07:00*
