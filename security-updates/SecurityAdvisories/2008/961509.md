---
TOCTitle: 961509
Title: Microsoft Güvenlik Danışma Belgesi 961509
ms:assetid: 961509
ms:contentKeyID: 61235266
ms:mtpsurl: 'https://technet.microsoft.com/tr-TR/library/961509(v=Security.10)'
---

Security Advisory

Microsoft Güvenlik Danışma Belgesi 961509
=========================================

Araştırma sonucunda MD5'e yönelik çarpışma saldırıları gerçekleştirilebileceği belirlendi
-----------------------------------------------------------------------------------------

Yayım Tarihi: 30 Aralık 2008 Salı

Microsoft, bir güvenlik konferansında MD5 karma algoritması kullanılarak imzalanmış X.509 dijital sertifikalarına karşı başarılı saldırılar gerçekleştirilebildiğini kanıtlayan bir araştırmanın yayımlandığını bilmektedir. Bu saldırı yöntemi, bir saldırganın özgün sertifikayla aynı dijital imzaya ama farklı içeriğe sahip olan ek dijital sertifikalar oluşturmasına olanak verebilir. MD5 algoritmasında daha önce bir güvenlik açığı bulunuyordu, ancak bir saldırı gerçekleştirilebileceği henüz kanıtlanmamıştı.

Araştırmacılar saldırıda kullanılan şifreleme geçmişini yayımlamadıkları ve bu bilgi olmadan saldırının gerçekleşme olasılığı bulunmadığı için, bu yeni bilgi müşterilerin karşı karşıya olduğu risk düzeyini artırmamaktadır. Microsoft, bu sorundan yararlanılan etkin saldırılar olduğuna dair henüz bir rapor almamıştır; sertifika yetkilileriyle birlikte çalışarak, bu yeni araştırma konusunda bilgi sahibi olmalarını sağlamaya ve daha yeni olan SHA-1 imzalama algoritmasını kullanmaya başlamalarını önermeye devam etmektedir.

Bu sorun herhangi bir Microsoft ürününde bulunan bir güvenlik açığı olmamakla birlikte, Microsoft, müşterileri bilgilendirmek ve gerekli rehberliği sağlamak için durumu etkin biçimde izlemektedir ve etkilenen Sertifika Yetkilileri ile birlikte bir çalışma gerçekleştirmiştir.

Azaltıcı Etkenler:

-   Microsoft, MD5'e yönelik belirli bir saldırı gerçekleştirildiğine dair henüz bir rapor almamıştır; bu nedenle, MD5 kullanılarak imzalanan daha önce yayımlanmış sertifikalar bu sorundan etkilenmemektedir ve iptal edilmeleri gerekmemektedir. Bu sorun yalnızca saldırı yöntemi yayımlandıktan sonra MD5 kullanılarak imzalanmış sertifikaları etkiler.
-   Çoğu ortak Sertifika Yetkilisi kökü artık sertifikaları imzalamak için MD5 kullanmamaktadır ve daha güvenli olan SHA-1 algoritmasına geçiş yapmıştır. Müşteriler gerekli rehberliği almak üzere yayımlayan Sertifika Yetkilisine başvurmalıdır.
-   Genişletilmiş Doğrulama (EV) sertifikaları kullanılan Web siteleri ziyaret edildiğinde, günümüzde kullanılan çoğu tarayıcıda adres çubuğu yeşil renkli olarak gösterilir. Bu sertifikalar her zaman SHA-1 kullanılarak imzalanır ve bu nedenle de yeni bildirilen araştırmadan etkilenmezler.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Müşterilerin, bu araştırma duyurusunun geçerli sertifika dağıtımlarına etkisini değerlendirmelerine yardımcı olmak.

**Danışma Belgesi Durumu:** Sorun Onaylandı. Herhangi Bir Güvenlik Güncelleştirmesi Planlanmamıştır.

**Öneri:** Önerilen eylemleri gözden geçirin ve uygun şekilde yapılandırın.

| Başvurular                           | Kimlik                                           |
|--------------------------------------|--------------------------------------------------|
| **Microsoft Bilgi Bankası Makalesi** | [961509](http://support.microsoft.com/kb/961509) |

Bu danışma belgesinde aşağıdaki yazılım anlatılır.

|                      |
|----------------------|
| Etkilenen Yazılımlar |
| Yok.                 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesinin, müşterilere X.509 dijital sertifikalar kullanılan belirli uygulamaların karşı karşıya olduğu riskleri değerlendirmelerinde yardımcı olması ve yöneticilere ve sertifika yetkililerine dijital sertifikaları imzalama algoritması olarak MD5 kullanmayı bırakmalarının önerilmesi amaçlanmaktadır.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. MD5 dışında bir imzalama mekanizması kullanılan teknolojiler bir süredir bulunmaktadır ve imzalama için karma algoritması olarak MD5 kullanılması en iyi uygulama olmadığı için artık önerilmemektedir. Bunun birlikte Microsoft, sahte sertifikaların belirlenmesini kolaylaştıracak her türlü fırsatı değerlendirecektir. Bu sorun herhangi bir Microsoft ürünündeki bir güvenlik açığı olmamakla birlikte, Microsoft, müşterilerin karşı karşıya kalabilecekleri risklerin anlaşılabilmesi için bu danışma belgesini yayımlamıştır.

**Bu tehdide ne neden olmaktadır?**  
Sorunun temel nedeni, MD5 algoritmasının çarpışma saldırılarına karşı savunmasız kalmasına neden olduğu bilinen bir zayıflıktır. Bu tür saldırılar, bir saldırganın özgün sertifikayla aynı dijital imzaya sahip olan ek dijital sertifikalar oluşturmasına olanak verebilir. Bu sorunlar iyi bilinmektedir ve MD5'in bu saldırılara karşı korunulması gereken belirli amaçlarla kullanılması önerilmemektedir. Ancak yakın bir tarihe kadar, bu saldırıların gerçekleştirilmesinin zor olduğu düşünülmekteydi. Son araştırmalar, çarpışma saldırılarının gerçekleştirilebileceğini göstermiştir. Microsoft Güvenlik Geliştirme Ömrü kapsamında, Microsoft yazılımları için varsayılan olarak MD5 algoritmasının artık kullanılmaması gerekmektedir.

**Bir saldırgan bu işlevden yararlanarak neler yapabilir?**  
Bir saldırgan bu saldırılardan yararlanarak, kullanıcıya kendisini dijital imzalara sahip olan meşru bir Web sitesi olarak gösterebilir veya dijital imzalı sahte e-postalar gönderebilir. Ancak bu saldırıları gerçekleştirmek için kullanılabilecek teknikler ve arka plandaki şifreleme yöntemleri araştırmacılar tarafından yayımlanmamıştır. Saldırıların bugün itibariyle gerçekleştirilme olasılığı oldukça düşüktür.

Önerilen Eylemler
-----------------

<span></span>
-   **Bu danışma belgesiyle ilgili Microsoft Bilgi Bankası makalesini inceleyin**

    Bu danışma belgesinde açıklanan konu hakkında daha fazla bilgi edinmek isteyen müşterilerimiz [Microsoft Bilgi Bankası makalesi 961509](http://support.microsoft.com/kb/961509)'u incelemelidir.

-   **Windows'u Güncel Tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

-   **Dijital sertifikaları MD5 kullanarak imzalamayın**

    Sertifika Yetkilileri yeni oluşturulan sertifikaları imzalamak için, çarpışma saldırılarından etkilenebileceği bilinen MD5 algoritmasını bundan sonra kullanmamalıdır. SHA-1, SHA-256, SHA-384 veya SHA-512 gibi alternatif ve daha güvenli teknikler kullanılabilir.

    **İşlemin etkisi:** Donanım tabanlı eski çözümlerin bu yeni teknolojileri desteklemek üzere yükseltilmeleri gerekebilir.

### Diğer Bilgiler

**Kaynaklar:**

-   [Microsoft Yardım ve Destek: Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sayfasını ziyaret edip formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   30 Aralık 2008: Danışma belgesi yayımlandı

*Built at 2014-04-18T01:50:00Z-07:00*
