---
TOCTitle: 954462
Title: Microsoft Güvenlik Danışma Belgesi 954462
ms:assetid: 954462
ms:contentKeyID: 61235255
ms:mtpsurl: 'https://technet.microsoft.com/tr-TR/library/954462(v=Security.10)'
---

Security Advisory

Microsoft Güvenlik Danışma Belgesi 954462
=========================================

Doğrulanmayan Kullanıcı Verileri Girişini Kötü Amaçlı Kullanan SQL Ekleme Saldırılarındaki Artış
------------------------------------------------------------------------------------------------

Yayım Tarihi: 24 Haziran 2008 Salı | Güncelleştirme Tarihi: 25 Haziran 2008 Çarşamba

Microsoft, Microsoft ASP ve ASP.NET teknolojilerini kullanan, ancak güvenli Web uygulama geliştirme yöntemlerini izlemeyen Web sitelerini hedef alan saldırı türünde son zamanlarda artış olduğunu fark etmiştir. Bu SQL ekleme saldırıları belirli bir yazılım güvenlik açığından yararlanmaz, bunun yerine ilişkisel veritabanında depolanan verilere erişmek ve bu verileri işlemek üzere güvenli kod geliştirme yöntemlerini kullanmayan Web sitelerini hedef alır. Bir SQL ekleme saldırısı başarılı olduğunda, saldırgan bu veritabanlarında depolanan verilerden yararlanabilir ve büyük olasılıkla uzaktan kod yürütebilir. Saldırıya uğrayan sunucuya giden istemcilerin, fark ettirilmeden istemci makinesine kötü amaçlı yazılımlar yükleyebilecek kötü amaçlı sitelere yönlendirilmesi sağlanabilir.

**Azaltıcı Etkenler:**

Bu güvenlik açığından, güvenli Web uygulaması geliştirmek için kullanıcı verileri girişini doğrulayarak kabul edilen en uygun yöntemleri izleyen Web uygulamalarında yararlanılamaz.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Güvenli Web uygulaması geliştirmek için en uygun yöntemleri izlemeyen, güvenlik açığına sahip ASP ve ASP.NET Web uygulaması kodunu belirleme ve düzeltme işlemlerinde yöneticilere yardımcı olmak.

**Danışma Belgesi Durumu:** Microsoft Güvenlik Danışma Belgesi ve ilişkili araçlar kullanıma sunulmuştur.

**Öneriler:** Önerilen eylemleri gözden geçirin ve uygun şekilde yapılandırın. Ayrıca, sunucu yöneticilerinin belirtilen araçların etkinliğini değerlendirmesi ve gerektikçe kullanması da önerilir.

Bu danışma belgesinde aşağıdaki yazılımlar anlatılır:

|                                        |
|----------------------------------------|
| **İlgili Yazılımlar**                      |
| Microsoft ASP ve ASP.NET teknolojileri |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesi, Web sitesi yöneticilerinin, olası SQL ekleme saldırılarına açık olmasından şüphelenilen Web uygulaması kodlarıyla ilgili olası sorunları belirlemelerine yardımcı olmayı ve uygulamalar düzeltilirken sunucuya yapılan SQL ekleme saldırılarını azaltmak üzere bir tamamlayıcı çözüm sağlamayı amaçlar.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. Güvenlik açısından genel olarak kabul edilen uygulama yöntemlerini izleyen Web uygulamaları, SQL ekleme saldırısına karşı çok daha az risk altındadır. Bu bir güvenlik açığı olmasa da, güvenlik açığı olan sitelerin yöneticilerine ek bir uyarı sağlamak ve yardımcı olmak amacıyla bu danışma belgesi yayınlanmıştır.

**Bu tehdide ne neden olmaktadır?**  
Kullanıcı girişinin düzgün doğrulanmaması, bir saldırganın giriş alanlarına SQL komutları eklemesine ve bu kodları, veritabanının bozulmasına veya sunucuda kod yürütülmesine yol açacak bir veri kaynağına yönelik olarak yürütmesine olanak verebilir.

**Bir saldırgan bu işlevden yararlanarak neler yapabilir?**  
Saldırganlar, Web uygulaması geliştirme sırasında güvenli uygulama yöntemleri izlenmeyen Web sayfalarındaki SQL ekleme güvenlik açıklarından yararlanabilecek otomatik bir saldırı kullanmaya çalışabilir. Saldırgan siteyi ele geçirdikten sonra sunucuda, veritabanını silme ve bu sunucuya giden istemcileri istemci makinesine kötü amaçlı yazılımlar yükleyebilecek kötü amaçlı sitelere yeniden yönlendirme gibi çeşitli kötü amaçlı işlemler gerçekleştirebilir.

Önerilen Eylemler
-----------------

<span></span>
Microsoft, yöneticilere yardımcı olacak çeşitli araçlar belirlemiştir. Bu araçlar, saldırgan tarafından kötü amaçlı olarak kullanılabilecek olası kodu algılamayı, savunmayı ve belirlemeyi kapsar.

-   **Algılama – HP Scrawlr**

    Hewlett Packard, sitelerin SQL ekleme açısından riskli olup olmadığını belirleyebilecek ücretsiz bir tarayıcı geliştirmiştir. Bu araç ve kullanımına yönelik destek [HP Güvenlik Merkezi](http://www.communities.hp.com/securitysoftware/)'ndeki [Scrawlr ile SQL Eklemesi Bulma](http://www.communities.hp.com/securitysoftware/blogs/spilabs/archive/2008/06/23/finding-sql-injection-with-scrawlr.aspx) konusunda bulunabilir.

    **Ayrıntılı açıklama:**
    Bu araç kapalı kutu türünde bir çözümleme aracıdır (yani kaynak kod gerektirmez). Kullanıcı bir başlangıç URL'si girer ve araç şunları yapar:

    -   Site ağacı oluşturmak için bu URL'yi yinelenen şekilde işletir.
    -   Sorgu dizesi parametreleri içerisine SQL enjeksiyon saldırısı dizileri barındıran HTTP talepleri göndererek, keşfedilmiş linklerin tümünü ayrıntılı SQL enjeksiyonu için test etme.
    -   Sunucudan gelen, SQL ekleme güvenlik açığını gösterebilecek HTTP yanıtlarını SQL hata iletileri açısından inceler.
    -   Kullanıcıya, güvenlik açığı olabileceği belirlenen sayfaları, ilişkili giriş alanlarıyla birlikte raporlar. Örneğin, araç “foo.asp” sayfasındaki “kullanıcıadı” ve “parola” alanlarının saldırılara açık olduğunu raporlayabilir.

-   **Savunma – UrlScan 3.0 Beta**

    UrlScan 3.0 Beta, Internet Information Services'in (IIS) işleyeceği HTTP isteği türlerini kısıtlayan bir Microsoft güvenlik aracıdır. UrlScan, belirli HTTP isteklerini engelleyerek, zararlı olabilecek isteklerin sunucudaki Web uygulamasına ulaşmasını önlemeye yardımcı olur. UrlScan 3, IIS 7.0 dahil IIS 5.1 ve sonraki sürümleri üzerine yüklenir. UrlScan 3.0 [URLScan Tool 3.0 Beta](http://learn.iis.net/page.aspx/473/using-urlscan) bağlantısında bulunabilir.
    **Ayrıntılı Açıklama:**
    UrlScan 3.0, sunuculardaki Web uygulamalarını SQL ekleme saldırılarından daha iyi bir şekilde korumak için çok sayıda farklı kural uygulamanıza olanak sağlar. Bu özellikler şunlardır:

    -   URL'ye, sorgu dizesine, tüm başlıklara, belirli bir başlığa veya bunların bir birleşimine bağımsız bir şekilde uygulanan reddetme kuralları yürütme olanağı.
    -   Sorgu dizelerine, sorgu dizesinin çıkış tuşu kullanılmayan biçimini denetleme seçeneği ile birlikte reddetme kuralları eklemenize olanak veren genel DenyQueryString bölümü.
    -   Yapılandırmadaki CRLF ve diğer yazdırılamayan karakter bileşimlerini reddetmek için reddetme kurallarında çıkış tuşu bileşimleri kullanabilme.
    -   Birden çok UrlScan örneği, her birinin kendi yapılandırması ve oturum açma seçenekleri olacak şekilde (urlscan.ini), site filtresi olarak yüklenebilir.
    -   Yapılandırma (urlscan.ini) değişikliği bildirimleri, çalışan işlemlerine, yeniden dönüştürülmeleri gerekmeden yaygınlaştırılır. Günlük ayarları bunun dışındadır.
    -   Yapılandırma hatalarını açıklamak için gelişmiş günlüğe kayıt işlemi yapılır.

-   **Belirleme – Microsoft Source Code Analyzer for SQL Injection**

    SQL Kaynak Kodunu Çözümleme Aracı geliştirilmiştir. Bu araç, ASP kodundaki şüpheli SQL ekleme saldırılarını algılamak için kullanılabilir. Bu araç [Microsoft Bilgi Bankası Makalesi'nde (954476)](http://support.microsoft.com/kb/954476) bulunabilir

    **Ayrıntılı Açıklama:**

    Microsoft Source Code Analyzer for SQL Injection, müşterilerin kendi ASP kaynak kodlarında çalıştırabileceği tek başına bir araçtır. Aracın kendisine ek olarak, çözümlediği kodda bulduğu sorunları düzeltmek için kullanılabilecek yöntemleri içeren belgeler de sağlanır. Bu araçtaki bazı temel özellikler şunlardır:

    -   ASP kaynak kodunu, SQL ekleme güvenlik açıklarına yol açabilecek kod içerip içermediğini belirlemek için tarar.
    -   Kodlama sorunlarını görüntüleyen bir çıkış oluşturur.
    -   Bu araç yalnızca klasik ASP kodundaki güvenlik açıklarını belirler. ASP.NET kodunda çalışmaz.

-   **Ek Bilgiler**

    Microsoft'ta, bu güvenlik açığıyla ilgili sorunları belirlemeleri ve düzeltmeleri için yöneticilere yardımcı olacak ek kaynaklar bulunur.

    -   En iyi SQL ekleme ve kodlama uygulamalarıyla ilgili diğer belgelere yönelik bağlantılar şunlardır:

        [SQL Server Ekleme Koruması](http://msdn.microsoft.com/en-us/library/aa224806.aspx)

        [ASP'ye SQL Eklemelerini Engelleme](http://msdn.microsoft.com/en-us/library/cc676512.aspx)

        [Nasıl Yapılır: ASP.NET'te SQL Eklemesinden Koruma](http://msdn.microsoft.com/en-us/library/ms998271.aspx)

        [ASP.NET'te SQL Eklemeye Karşı Koruma Sağlamak İçin Kodlama Teknikleri](http://forums.asp.net/t/1254125.aspx)

        [Klasik ASP'de SQL Eklemeyi Filtreleme](http://blogs.iis.net/nazim/archive/2008/04/28/filtering-sql-injection-from-classic-asp.aspx)

        [SQL Ekleme Saldırısında Güvenlik Açığı Araştırma ve Savunma Web Günlüğü](http://blogs.technet.com/swi/archive/2008/05/29/sql-injection-attack.aspx)

### Diğer Bilgiler

ABD veya Kanada'da yaşayan ve bu olası güvenlik açığından etkilenmiş olabileceğini düşünen müşterilerimiz 1-866-PCSAFETY numaralı Microsoft Ürün Destek Hizmetleri'nden teknik destek alabilir. Güvenlik güncelleştirmeleri veya virüslerle ilgili olan destek görüşmelerinden ücret alınmaz. Uluslararası müşteriler [Microsoft Yardım ve Destek](http://support.microsoft.com/) bağlantısında listelenen yöntemlerden birini kullanarak destek alabilir.
Tüm müşterilerimiz sistemlerinin güvenlik açıklarından yararlanma girişimlerine karşı korunmasına yardımcı olmak amacıyla Microsoft'un yayımladığı en güncel güvenlik güncelleştirmelerini uygulamalıdır. Otomatik Güncelleştirmeler'i etkinleştiren müşteriler tüm Windows güncelleştirmelerini otomatik olarak alır. Güvenlik güncelleştirmeleri hakkında daha fazla bilgi için [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret edin.

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   24 Haziran 2008: Öneri yayınlanma tarihi.
-   25 Haziran 2008: Form alanı ve çerez değer testleri için hatalı referanslar HP Scrawlr aracı tanımından kaldırılmıştır.

*Built at 2014-04-18T01:50:00Z-07:00*
