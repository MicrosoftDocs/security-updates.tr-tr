---
TOCTitle: 953635
Title: Microsoft Güvenlik Danışma Belgesi 953635
ms:assetid: 953635
ms:contentKeyID: 61235251
ms:mtpsurl: 'https://technet.microsoft.com/tr-TR/library/953635(v=Security.10)'
---

Security Advisory

Microsoft Güvenlik Danışma Belgesi 953635
=========================================

Microsoft Word'deki Güvenlik Açığı Uzaktan Kod Yürütülmesine İzin Verebilir
---------------------------------------------------------------------------

Yayım Tarihi: 8 Temmuz 2008 Salı

Microsoft, Microsoft Office Word 2002 Service Pack 3'te genel olarak bildirilen olası bir güvenlik açığını araştırmaktadır. İlk araştırmalarımız, Microsoft Office Word, Microsoft Office Word Viewer, Word, Excel ve PowerPoint 2007 Dosya Biçimleri için Microsoft Office Uyumluluk Paketi ve Mac için Microsoft Office'in tüm diğer desteklenen sürümlerini kullanan müşterilerin bu açıktan etkilenmediğini göstermektedir.

Bu aşamada, Microsoft bu güvenlik açığını kullanmaya çalışan hedefe yönelik saldırılar olduğunu bilmektedir. Microsoft Office Word 2000 bu sorundan etkilenmiyor gibi görünmektedir, ancak saldırganın bu güvenlik açığından yararlanmak üzere kullandığı özel hazırlanmış bir .doc dosyası açılırken Word 2000 beklenmedik biçimde sonlandırılabilir.

Microsoft, genel olarak bildirilen raporları ve müşterilerin etkilenip etkilenmediğini araştırmaktadır. Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya döngü dışında bir güvenlik güncelleştirmesi sağlayabiliriz.

Microsoft, güvenlik açıklarının sorumluluk bilinci içinde açıklanması konusundaki desteğini sürdürmektedir. Microsoft genel kabul gören bir uygulama olarak, güvenlik açıklarının doğrudan üreticiye rapor edilmesinin herkes için en iyisi olduğuna inanmaktadır. Bu uygulama, müşterilerin güvenlik açıkları için kapsamlı ve yüksek kaliteli güncelleştirmeler almalarını ve güncelleştirmenin geliştirilmesi sırasında kötü amaçlı saldırılara karşı savunmasız durumda kalmamalarını sağlamaya yardımcı olacaktır.

Saldırıya uğramış olduklarını düşünen müşterilerimiz <http://www.microsoft.com/protect/support/default.mspx> adresinden güvenlik konusunda destek alabilir ve ülkelerindeki ilgili ulusal birimlere başvurmalıdır. Amerika Birleşik Devletleri'ndeki müşteriler ücretsiz PC Güvenliği hattını (1-866-PCSAFETY) arayarak Müşteri Hizmetleri ve Destek birimine başvurabilir. Ayrıca, Amerika Birleşik Devletleri'ndeki müşteriler bölgelerindeki FBI ofislerine başvurmalı veya durumu [www.ic3.gov](http://www.ic3.gov/) adresine bildirmelidir.

Microsoft, müşterilerin “Bilgisayarınızı Koruyun” yönergelerini izleyerek güvenlik duvarını etkinleştirmelerini, tüm yazılım güncelleştirmelerini uygulamalarını, virüsten koruma ve casus yazılım önleme yazılımlarını yüklemelerini önermeye devam etmektedir Ek bilgiler şu adreste bulunabilir: [www.microsoft.com/protect](http://www.microsoft.com/turkiye/guvenlik/koruma.mspx).

**Azaltıcı Etkenler:**

-   Bu güvenlik açığından aşağıdaki Microsoft Office yazılımlarında yararlanılamaz:
    -   Microsoft Office Word 2000 Service Pack 3
    -   Microsoft Office Word 2003 Service Pack 2 ve Microsoft Office Word 2003 Service Pack 3
    -   Microsoft Office Word 2007 ve Microsoft Office Word 2007 Service Pack 1
    -   Microsoft Office Word Viewer 2003 ve Microsoft Word Viewer 2003 Service Pack 3
    -   Word, Excel ve PowerPoint 2007 Dosya Biçimleri için Microsoft Office Uyumluluk Paketi ve Word, Excel ve PowerPoint 2007 Dosya Biçimleri için Microsoft Office Uyumluluk Paketi Service Pack 1
    -   Mac için Microsoft Office 2004
    -   Mac için Microsoft Office 2008
-   Bu güvenlik açığından başarıyla yararlanan bir saldırgan, yerel kullanıcı ile aynı haklara sahip olabilir. Hesapları, sistemde az sayıda kullanıcı hakkıyla yapılandırılmış olan kullanıcılar, yönetici haklarıyla çalışan kullanıcılardan daha az etkilenebilir.
-   Güvenlik açığından, e-posta yoluyla otomatik olarak yararlanılamaz. Saldırının başarılı olması için, kullanıcının e-posta iletisiyle gönderilen bir eki açması gerekir.
-   Web tabanlı saldırı senaryosunda, saldırganın, bu açıktan yararlanma girişimi için kullanılan özel hazırlanmış Word dosyasını içeren bir Web sitesini barındırması gerekir. Ayrıca, kullanıcı tarafından sağlanan içeriği kabul eden ya da barındıran güvenliği aşılmış Web sitelerinde, bu güvenlik açığından yararlanılabilecek özel hazırlanmış içerik bulunabilir. Saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya Instant Messenger iletisindeki kendi sitesine götüren bir bağlantıyı tıklatmalarını sağlayarak onları bu Web sitesine çekmesi gerekir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Müşterilerimize genel olarak duyurulmuş güvenlik açığı konusunda ilk bildirimi sağlamak. Daha fazla bilgi için, güvenlik danışma belgesinin “Geçici Çözümler” ve “Önerilen Eylemler” bölümlerine bakın.

**Danışma Belgesi Durumu:** Sorun incelenmeye devam etmektedir.

**Öneri:** Güvenilmeyen kaynaklardan gelen veya güvenilen kaynaklardan beklemediğiniz halde gelen Microsoft Office dosyalarını açmayın ve kaydetmeyin.

| Başvurular                           | Kimlik                                                                           |
|--------------------------------------|----------------------------------------------------------------------------------|
| **CVE Başvurusu**                    | [CVE-2008-2244](http://www.cve.mitre.org/cgi-bin/cvename.cgi?name=cve-2008-2244) |
| **Microsoft Bilgi Bankası Makalesi** | [953635](http://support.microsoft.com/kb/953635/tr)                              |

Bu danışma belgesinde aşağıdaki yazılım anlatılır.

|                                           |
|-------------------------------------------|
| **Etkilenen Yazılımlar**                      |
| Microsoft Office Word 2002 Service Pack 3 |

|                                                                                                      |
|------------------------------------------------------------------------------------------------------|
| **Etkilenmeyen Yazılımlar**                                                                              |
| Microsoft Office Word 2000                                                                           |
| Microsoft Office Word 2003 Service Pack 2                                                            |
| Microsoft Office Word 2003 Service Pack 3                                                            |
| Microsoft Office Word 2007                                                                           |
| Microsoft Office Word 2007 Service Pack 1                                                            |
| Microsoft Office Word Viewer 2003                                                                    |
| Microsoft Office Word Viewer 2003 Service Pack 3                                                     |
| Word, Excel ve PowerPoint 2007 Dosya Biçimleri için Microsoft Office Uyumluluk Paketi                |
| Word, Excel ve PowerPoint 2007 Dosya Biçimleri için Microsoft Office Uyumluluk Paketi Service Pack 1 |
| Mac için Microsoft Office 2004                                                                       |
| Mac için Microsoft Office 2008                                                                       |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Microsoft, bir Microsoft Office Paketi bileşeni olan Microsoft Office Word 2002 Service Pack 3'ü etkileyen yeni bir güvenlik açığı olduğunu bilmektedir. Bu açık, “Genel Bakış” bölümünde listelenen yazılımları etkiler.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Bu araştırma tamamlandığında, Microsoft olarak, müşterilerimizin korunmasına yardımcı olmak için uygun eylemi gerçekleştireceğiz. Müşteri gereksinimlerine bağlı olarak, aylık yayın döngüsü kapsamında veya döngü dışında bir güvenlik güncelleştirmesi sağlayabiliriz.

**Bu tehdide ne neden olmaktadır?**  
Bir kullanıcı hatalı biçimlendirilmiş veriler içeren özel hazırlanmış bir Microsoft Word dosyasını açtığında, sistem belleğini bir saldırganın rasgele kod yürütmesine olanak verecek şekilde bozabilir.

**Microsoft Office Word'ün bu danışma belgesiyle ilişkili sürümlerinden hangileri bu açıktan etkilenmektedir?**  
Bu danışma belgesi yukarıdaki Etkilenen Yazılımlar tablosunda listelenen Microsoft Word sürümlerine yöneliktir.

Önerilen Eylemler
-----------------

<span></span>
-   **Bilgisayarınızı Koruyun**

    Microsoft, müşterilerin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmelerini, yazılım güncelleştirmelerini edinmelerini ve virüsten koruma yazılımı yüklemelerini önerir. Müşterilerimiz, bu adımlar hakkında daha fazla bilgiyi [Bilgisayarınızı Koruyun Web sitesini](http://www.microsoft.com/turkiye/guvenlik/koruma.mspx) ziyaret ederek bulabilir.

-   Saldırıya uğramış olduklarını düşünen müşterilerimiz bölgelerindeki FBI ofislerine başvurmalı veya şikayetlerini [Internet Suçları Şikayet Merkezi](http://go.microsoft.com/fwlink/?linkid=79545)'ne göndermelidir. A.B.D. dışındaki müşterilerimiz, ülkelerindeki ilgili ulusal birimlere başvurmalıdır.
-   ABD veya Kanada'da yaşayan ve bu olası güvenlik açığından etkilenmiş olabileceğini düşünen müşterilerimiz 1-866-PCSAFETY numaralı Microsoft Ürün Destek Hizmetleri'nden teknik destek alabilir. Güvenlik güncelleştirmeleri veya virüslerle ilgili olan destek görüşmelerinden ücret alınmaz. Uluslararası müşteriler [Microsoft Yardım ve Destek](http://support.microsoft.com/?ln=tr) bağlantısında listelenen yöntemlerden birini kullanarak destek alabilir.
-   En iyi uygulama yöntemi olarak, kullanıcılar bilinen ve bilinmeyen kaynaklardan gelen istenmeyen ekleri açarken dikkatli olmalıdır.
-   Microsoft, müşterilerin Bilgisayarınızı Koruyun sitesinde açıklanan yönergeleri uygulayarak bir güvenlik duvarını etkinleştirmelerini, yazılım güncelleştirmelerini edinmelerini ve virüsten koruma yazılımı yüklemelerini önerir. Müşterilerimiz, bu adımlar hakkında daha fazla bilgiyi [Bilgisayarınızı Koruyun](http://www.microsoft.com/protect/computer/default.mspx) Web sitesini ziyaret ederek bulabilir.
-   Internet'te güvenliği sağlama konusunda daha fazla bilgi almak isteyen müşterilerimiz [Microsoft Güvenlik Merkezi](http://www.microsoft.com/turkiye/guvenlik/default.mspx)'ni ziyaret etmelidir.

#### Geçici çözümler

-   Microsoft Word açmak ve görüntülemek için [Microsoft Office Word 2003 Viewer](http://www.microsoft.com/downloads/details.aspx?familyid=95e24c87-8732-48d5-8689-ab826e7b8fdf&displaylang=en) ya da [Microsoft Office Word 2003 Viewer Service Pack 3](http://www.microsoft.com/downloads/details.aspx?familyid=c6e56e97-17d7-4c48-9b2e-474cb3cdcc45&displaylang=en) kullanın.

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   8 Temmuz 2008: Danışma belgesi yayımlandı

*Built at 2014-04-18T01:50:00Z-07:00*
