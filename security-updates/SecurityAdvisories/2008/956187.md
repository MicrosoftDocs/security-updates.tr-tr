---
TOCTitle: 956187
Title: Microsoft Güvenlik Danışma Belgesi 956187
ms:assetid: 956187
ms:contentKeyID: 61235259
ms:mtpsurl: 'https://technet.microsoft.com/tr-TR/library/956187(v=Security.10)'
---

Security Advisory

Microsoft Güvenlik Danışma Belgesi 956187
=========================================

DNS'de Kimlik Sahtekarlığı Güvenlik Açığından Kaynaklanan Tehdit Arttı
----------------------------------------------------------------------

Yayım Tarihi: 25 Temmuz 2008 Cuma

Microsoft, müşterileri Windows Etki Alanı Adı Sistemi'nde (DNS) kimlik sahtekarlığı saldırılarına karşı korumak üzere 8 Temmuz 2008 tarihinde [Microsoft Güvenlik Bülteni MS08-037](http://go.microsoft.com/fwlink/?linkid=119620)'yi yayımladı. Microsoft bu güncelleştirmeyi, sorundan aynı şekilde etkilenen diğer DNS satıcılarıyla birlikte düzenleyerek yayımladı. Bu güncelleştirmelerin yayımlanmasından sonra, saldırıların daha bilinir hale gelmesi ve ayrıntılı yararlanma kodunun Internet'te yayımlanması nedeniyle DNS sistemlerine yönelik tehdit düzeyi de arttı.

Microsoft, bu yararlanma kodunu kullanan etkin saldırılar olduğuna veya müşterilerin etkilendiğine dair henüz bir rapor almamıştır. Ancak genel olarak duyurulan güvenlik açığı kanıtı nedeniyle saldırıların yakında gerçekleşebileceği düşünülmektedir ve Microsoft, müşterileri bilgilendirmek ve gerekli rehberliği sağlamak için durumu etkin biçimde izlemektedir.

Microsoft’un bu yararlanma koduna yönelik araştırması, [Microsoft Güvenlik Bülteni MS08-037](http://go.microsoft.com/fwlink/?linkid=119620)'de ayrıntılı olarak açıklanan güncelleştirmeleri bilgisayarlarına yüklemiş olan Microsoft müşterilerinin etkilenmediğini doğrulamıştır. Microsoft, kullanıcıların Windows'taki Otomatik Güncelleştirmeler özelliğini etkinleştirerek etkilenen ürünlere yönelik güncelleştirmeleri uygulamalarını önermeye devam etmektedir.

Microsoft bilinen sorunları, [Microsoft Güvenlik Bülteni MS08-037](http://go.microsoft.com/fwlink/?linkid=119620)'de sunulan güncelleştirmelerle giderdi. Bilinen yükleme sorunları hakkında daha fazla bilgi için, [Microsoft Güvenlik Bülteni MS08-037](http://go.microsoft.com/fwlink/?linkid=119620)'deki **Bu Güvenlik Güncelleştirmesi İle İlgili Sık Sorulan Sorular (SSS)** ve [Microsoft Bilgi Bankası makalesi 953230](http://support.microsoft.com/kb/953230)'daki **Güvenlik güncelleştirmesiyle ilgili olduğu bilinen sorunlar** bölümüne bakın.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Müşterileri artan tehdit konusunda bilgilendirmek ve müşterilerin [Microsoft Güvenlik Bülteni MS08-037](http://go.microsoft.com/fwlink/?linkid=119620)'de sunulan güncelleştirmeleri hemen yüklemelerini önermek.

**Danışma Belgesi Durumu:** Danışma belgesi yayımlandı. Bu sorun [Microsoft Güvenlik Bülteni MS08-037](http://go.microsoft.com/fwlink/?linkid=119620)'nin parçası olarak zaten giderildiği için ek bir güncelleştirme gerekmemektedir.

**Öneri:** Başvurulan bülteni inceleyin ve güvenliği artırmak için uygun güncelleştirmeyi uygulayın.

| Başvurular                           | Kimlik                                                                           |
|--------------------------------------|----------------------------------------------------------------------------------|
| **CERT Başvurusu**                   | [VU\#800113](http://www.kb.cert.org/vuls/id/800113)                              |
| **CVE Başvurusu**                    | [CVE-2008-1447](http://www.cve.mitre.org/cgi-bin/cvename.cgi?name=cve-2008-1447) |
| **Microsoft Bilgi Bankası Makalesi** | [953230](http://support.microsoft.com/kb/953230)                                 |
| **Güvenlik Bülteni**                 | [MS08-037](http://go.microsoft.com/fwlink/?linkid=119620)                        |

Bu danışma belgesinde aşağıdaki yazılım anlatılır.

|                                                                                                                  |
|------------------------------------------------------------------------------------------------------------------|
| **İlgili Yazılımlar**                                                                                                |
| Microsoft Windows 2000 Service Pack 4                                                                            |
| Windows XP Service Pack 2 ve Windows XP Service Pack 3                                                           |
| Windows XP Professional x64 Edition ve Windows XP Professional x64 Edition Service Pack 2                        |
| Windows Server 2003 Service Pack 1 ve Windows Server 2003 Service Pack 2                                         |
| Windows Server 2003 x64 Edition ve Windows Server 2003 x64 Edition Service Pack 2                                |
| Itanium tabanlı sistemler için Windows Server 2003 SP1 ve Itanium tabanlı sistemler için Windows Server 2003 SP2 |
| 32-bit sistemler için Windows Server 2008                                                                        |
| x64 tabanlı sistemler için Windows Server 2008                                                                   |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesinin kapsamı, müşterileri Microsoft DNS uygulamalarına yönelik tehdidin arttığı konusunda bilgilendirmek ve müşterilerin [Microsoft Güvenlik Bülteni MS08-037](http://go.microsoft.com/fwlink/?linkid=119620)'deki güncelleştirmeyi hemen yüklemelerini önermektir.

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. [Microsoft Güvenlik Bülteni MS08-037](http://go.microsoft.com/fwlink/?linkid=119620)'de sunulan güncelleştirmeleri yüklemiş olan müşteriler bu güvenlik açığından etkilenmez.

**Bu tehdide ne neden olmaktadır?**  
Windows DNS istemcisindeki Windows DNS hizmeti ve DNS sunucusu, DNS sorguları gerçekleştirirken yeterli entropi sağlamaz.

**Etki Alanı Adı Sistemi (DNS) nedir?**  
Etki Alanı Adı Sistemi (DNS), TCP/IP kullanan endüstri standardı protokol paketlerden biridir. DNS, iki yazılım bileşeni kullanılarak uygulanır: DNS sunucusu ve DNS istemcisi (veya çözümleyici). Her iki bileşen de arka plan hizmet uygulaması olarak çalışır. Ağ kaynakları sayısal IP adreslerine göre tanımlanır, ancak bu IP adreslerini ağ kullanıcılarının anımsamaları zordur. DNS veritabanı, www.microsoft.com gibi ağ kaynaklarının kullanımı kolay alfasayısal adlarını, bu kaynaklar tarafından iletişim kurmak için kullanılan IP adresleriyle eşleyen kayıtlar içerir. Böylece DNS, belleğe bağlı bir aygıt gibi çalışarak, ağ kaynaklarının ağ kullanıcıları tarafından anımsanmasını kolaylaştırır. Daha fazla bilgi ve DNS'nin diğer Windows teknolojileriyle nasıl çalıştığını gösteren mantıksal çizimler için, [DNS nedir?](http://technet2.microsoft.com/windowsserver/en/library/ff937311-03ce-4d04-b72c-b39c4d51cb361033.mspx) adlı TechNet makalesini inceleyin.

**DNS önbelleği nedir?**  
Etki Alanı Adı Sistemi (DNS) önbellek çözme hizmeti veya “DNS önbelleği”, DNS sunucusunun aynı bilgiler için art arda sorgulanmaması için DNS sorgularının yanıtlarını kaydeden bir hizmettir. Daha fazla bilgi için, [DNS Önbelleği](http://www.microsoft.com/technet/prodtechnol/windows2000serv/reskit/regentry/30643.mspx?mfr=true) veya [DNS Önbellek Çözme Hizmeti](http://www.microsoft.com/technet/prodtechnol/windows2000serv/reskit/cnet/cnbc_imp_qxht.mspx?mfr=true) adlı Technet makalesine bakın. DNS önbelleğini kirletme konusunda daha fazla bilgi için [Saldırı algılama](http://www.microsoft.com/technet/isa/2004/help/fw_alertattack.mspx?mfr=true) adlı TechNet makalesine bakın.

**Bir saldırgan bu işlevden yararlanarak neler yapabilir?**  
Bu güvenlik açığından başarıyla yararlanan bir saldırgan, DNS önbelleğine rasgele adresler ekleyerek DNS önbelleğini kirletme olarak da bilinen bir işlem gerçekleştirebilir.

Önerilen Eylemler
-----------------

<span></span>
-   Microsoft, müşterilerin [Microsoft Güvenlik Bülteni MS08-037](http://go.microsoft.com/fwlink/?linkid=119620)'de sunulan güncelleştirmeleri hemen yüklemesini önerir.

### Diğer Bilgiler

**Kaynaklar:**

-   [Microsoft Yardım ve Destek: Bize Başvurun](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) sitesindeki formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132) Web sitesi, Microsoft ürünlerinde güvenlik konusunda ek bilgi sağlar.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   25 Temmuz 2008: Danışma belgesi yayımlandı.

*Built at 2014-04-18T01:50:00Z-07:00*
