---
TOCTitle: 937696
Title: Microsoft Güvenlik Danışma Belgesi 937696
ms:assetid: 937696
ms:contentKeyID: 61235243
ms:mtpsurl: 'https://technet.microsoft.com/tr-TR/library/937696(v=Security.10)'
---

Security Advisory

Microsoft Güvenlik Danışma Belgesi 937696
=========================================

Microsoft Office Yalıtılmış Dönüştürme Ortamı (MOICE) ve Microsoft Office için Dosya Engelleme İşlevselliği Yayımlandı
----------------------------------------------------------------------------------------------------------------------

Yayım Tarihi: 21 Mayıs 2007 Pazartesi

Bugün, Microsoft Office Yalıtılmış Dönüştürme Ortamı (MOICE) özelliğinin kullanılabilir olduğunu duyuruyor ve müşterileri Microsoft Office 2003 ve 2007 Microsoft Office sistemi için Dosya Engelleme işlevselliği konusunda bilgilendiriyoruz. Her iki özellik de müşterilerin bilinmeyen veya bilinen kaynaklardan aldıkları istenmeyen Office dosyaları gibi, kötü amaçlı yazılımlar içerebilecek Office dosyalarına karşı korunmalarını kolaylaştıracak biçimde tasarlanmıştır. MOICE, belirli Microsoft Office dosya türlerini dönüştürmeyi kolaylaştıracak biçimde tasarlanmış yeni güvenlik geçiş teknolojileri sağlar. Dosya Engelleme işlevselliği ise belirli Microsoft Office dosya türlerinin açılmasını denetleyebilen ve engelleyebilen bir düzenek sunar.

Microsoft Office Yalıtılmış Dönüştürme Ortamı (MOICE), Office 2003 ikili dosyalarını daha yeni Office açık XML biçimine dönüştürmek üzere 2007 Microsoft Office sistemi dönüştürücülerini kullanır. Dönüştürme işlemi, Office 2003 ikili dosya biçimini bir yalıtılmış ortamda Office açık XML biçimine dönüştürerek müşterilerin korunmasına yardımcı olur. Özet olarak, MOICE, sağladığı dönüşüm işlemi sayesinde müşterilerin güvenli olmayabilecek Office 2003 ikili dosyalarını önceden işleyebilecekleri bir düzenek sağlayarak, belgenin güvenli olarak nitelendirilebileceği konusunda çok daha fazla emin olmalarına olanak verir.

Microsoft Office müşterilerinin ilgili Bilgi Bankası makalesini incelemeleri ve BT ortamındaki kullanıcıların korunmasına MOICE özelliğinin yardımcı olup olamayacağına karar vermeleri önerilir. Bu sürüm hakkında daha fazla bilgi için, bkz: [Microsoft Bilgi Bankası makalesi 935865](http://support.microsoft.com/kb/935865/tr).

Microsoft Office 2003 ve 2007 Microsoft Office sistemi için Dosya Engelleme işlevselliği, yöneticilerin Microsoft Word, PowerPoint ve Excel kullanılarak açılabilen veya açılamayan Office dosya türlerini kayıt defteri ve Grup İlkesi aracılığıyla kısıtlamalarına olanak verir. Yöneticiler belirli Office dosya türlerini engellediğinde, belirli bir dosya türünden kaynaklanan bir saldırı tehdidi söz konusu olduğunda kullanıcıların bu dosyaları açabilmesi geçici olarak engellenir.

Microsoft Office müşterilerinin ilgili Bilgi Bankası makalesini incelemeleri ve BT ortamındaki kullanıcıların korunmasına Dosya Engelleme özelliğinin yardımcı olup olamayacağına karar vermeleri önerilir. Bu sürüm hakkında daha fazla bilgi için, bkz: [Microsoft Bilgi Bankası makalesi 922849](http://support.microsoft.com/kb/922849/tr), [Microsoft Bilgi Bankası makalesi 922848](http://support.microsoft.com/kb/922848/tr) ve [Microsoft Bilgi Bankası makalesi 922847](http://support.microsoft.com/kb/922847/tr).

MOICE ve Dosya Engelleme birlikte kullanıldığında, müşterilerin belirli Office dosya türleri kullanılan bir saldırı tehdidine karşı olası etkileri azaltmalarına yönelik etkili bir strateji sağlanır. Böylece, müşteriler açılan dosyaların güvenli olduğundan ve kötü amaçlı yazılımlar bulaşmayacağından emin olarak Microsoft Office kullanmaya devam edebilir.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Microsoft Office Yalıtılmış Dönüştürme Ortamı (MOICE) ve Microsoft Office için Dosya Engelleme özelliklerinin kullanılabilir olduğunu duyurmak ve amaçlarını açıklamak.

**Danışma Belgesi Durumu:** Microsoft Bilgi Bankası makaleleri ve ilişkili güncelleştirmeler yayımlanmıştır.

**Öneri:** Başvurulan Bilgi Bankası makalelerini inceleyin ve güncelleştirmeleri gerekli şekilde uygulayın.

| Başvurular                                             | Kimlik                                              |
|--------------------------------------------------------|-----------------------------------------------------|
| **Microsoft Bilgi Bankası makalesi (MOICE)**           | [935865](http://support.microsoft.com/kb/935865/tr) |
| **Microsoft Bilgi Bankası makalesi (Dosya Engelleme)** | [922849](http://support.microsoft.com/kb/922849/tr) |
| **Microsoft Bilgi Bankası makalesi (Dosya Engelleme)** | [922848](http://support.microsoft.com/kb/922848/tr) |
| **Microsoft Bilgi Bankası makalesi (Dosya Engelleme)** | [922847](http://support.microsoft.com/kb/922847/tr) |

Bu danışma belgesinde aşağıdaki yazılım anlatılır.

| **İlgili Yazılımlar**                                                           |
|-----------------------------------------------------------------------------|
| Office 2003                                                                 |
| Word, Excel ve PowerPoint 2007 Dosya Biçimleri için Office Uyumluluk Paketi |
| 2007 Office sistemi                                                         |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Microsoft Office Yalıtılmış Dönüştürme Ortamı (MOICE) ve Microsoft Office için Dosya Engelleme özelliklerinin kullanılabilir olduğunu duyurmak ve amaçlarını açıklamak.

**Microsoft Office'in hangi sürümleri bu danışma belgesiyle ilişkilidir?**  
Bu danışma belgesinde Office 2003, 2007 Office sistemi ve Word, Excel ve PowerPoint 2007 Dosya Biçimleri için Office Uyumluluk Paketi'ne odaklanılır.

**Bu yeni özellikleri Office 2000 ve Office XP ile kullanabilir miyim?**  
Hayır, müşteriler güvenli olmayan Office 2003 ikili dosyalarını önceden işlemek ve bunları Office 2007 açık XML biçiminde kaydetmek üzere MOICE özelliğini Office 2003 veya 2007 ile birlikte kullanabilir. Dönüştürülerek kaydedilen bu dosya Word, Excel ve PowerPoint 2007 Dosya Biçimleri için Office Uyumluluk Paketi'ni yüklemiş olan Office 2000 ve Office XP kullanıcıları tarafından daha sonra açılabilir. Word, Excel ve PowerPoint 2007 Dosya Biçimleri için Office Uyumluluk Paketi [şu Web sitesinden](http://www.microsoft.com/downloads/details.aspx?familyid=941b3470-3ae9-4aee-8f43-c6bb74cd1466&displaylang=tr) yüklenebilir.

**MOICE ve Dosya Engelleme özelliklerini başarıyla kullanabilmem için bunları birlikte mi yüklemeliyim?**  
Hayır. Bu iki teknoloji birbirinden bağımsızdır, ancak gerekirse aynı anda yüklenebilir ve/veya etkinleştirilebilirler. Bununla birlikte, Microsoft, herhangi bir tehdide karşı en yüksek koruma düzeyi sağlanabilmesi için bu iki özelliğin bir arada kullanılmasını önerir.

**MOICE özelliğini yüklemek için herhangi bir yazılım önkoşulu var mı?**  
MOICE özelliği Word, Excel ve PowerPoint 2007 Dosya Biçimleri için Office Uyumluluk Paketi'nin yüklü olmasını gerektirir ve yalnızca Office 2003 ve 2007 Office sistemiyle kullanılması desteklenir.

**Microsoft, MOICE güncelleştirmesini Microsoft Update Web sitesinde nasıl listeleyecektir?**  
MOICE güncelleştirmesi 12 Haziran 2007 tarihinde Microsoft Update Web sitesinde bir önerilen güncelleştirme olarak sunulacaktır. Bu tarihe kadar, müşteriler MOICE güncelleştirmesini Microsoft Yükleme Merkezi'nden yükleyebilirler.

**MOICE özelliği korunmamı nasıl sağlıyor?**  
MOICE, Office 2003 ikili dosya biçimindeki dosyaları daha yeni olan 2007 Office açık XML biçimine dönüştürür. Güvenli olmayan bir dosyanın dönüştürülmesi sırasında MOICE bu dosyayı dönüştüremez, dosyanın güvenli bir sürümünü oluşturur veya dönüştürücü çöker; dönüştürme işlemiyle bu üç sonuçtan birinin alınması sayesinde müşteriler korunur. Ayrıca, dönüştürme işleminin kendisi de yalıtılmış bir ortamda gerçekleştiği için, dönüştürülen güvenli olmayan Office dosyası yararlanma kodunu içerse bile bu kodun kullanıcı sistemini etkilemesi oldukça düşük bir olasılıktır.

**Office 2003 veya 2007 Office sistemimin güncel kalmasını sağlamış olsam da MOICE özelliğini yüklemeli miyim?**  
MOICE, güvenli olmayabilecek Office 2003 ikili dosyalarından kaynaklanan bir saldırı tehdidine karşı yöneticilerin ve kullanıcıların kendilerini korumalarına yardımcı olabilecek bir azaltıcı etken sunar. Office 2003 yazılımınız güncel olsa bile bu tehdit ortaya çıkabilir. Örneğin, Office'te önceden bilinmeyen yeni bir “sıfırıncı gün” güvenlik açığı keşfedilebilir ve Microsoft Office kullanıcılarına saldırmak amacıyla kullanılabilir.

**Dosya Engelleme özelliğini yüklemek veya etkinleştirmek için herhangi bir yazılım önkoşulu var mı?**  
Dosya Engelleme işlevselliği, kullanıcıların aşağıdaki uygulamalardan birini veya birden fazlasını yüklemiş olmalarını gerektirir: Excel 2003, PowerPoint 2003 ve Word 2003 veya Excel 2007, PowerPoint 2007 ve Word 2007. Excel 2007, PowerPoint 2007 ve Word 2007'de, varsayılan olarak Dosya Engelleme işlevselliği yerleşik olarak bulunur ama etkinleştirilmemiştir. Excel 2003, PowerPoint 2003 ve Word 2003'te bu özelliği etkinleştirmek için, müşteriler yükleme için gerekli koşulları belirlemek üzere [Microsoft Bilgi Bankası makalesi 922849](http://support.microsoft.com/kb/922849/tr), [Microsoft Bilgi Bankası makalesi 922848](http://support.microsoft.com/kb/922848) ve [Microsoft Bilgi Bankası makalesi 922847](http://support.microsoft.com/kb/922847)'yi incelemelidir.

**Microsoft, Dosya Engelleme güncelleştirmesini Microsoft Update Web sitesinde nasıl listeleyecektir?**  
Dosya Engelleme işlevselliği Microsoft Update Web sitesinde bir güncelleştirme olarak açıkça listelenmez. 2007 Microsoft Office sistemi ve özellikle de Excel 2007, PowerPoint 2007 ve Word 2007 uygulamaları Dosya Engelleme işlevselliğini varsayılan olarak içermektedir. Herhangi bir güncelleştirme yüklenmesi gerekmez. Microsoft Office 2003 kullanıcıları ve özellikle de Excel 2003, PowerPoint 2003 ve Word 2003 kullanıcıları ek güncelleştirmeler yüklemelidir. Müşteriler güncelleştirmelerin nasıl ve nereden yüklenebileceğini belirlemek üzere [Microsoft Bilgi Bankası makalesi 922849](http://support.microsoft.com/kb/922849/tr), [Microsoft Bilgi Bankası makalesi 922848](http://support.microsoft.com/kb/922848/tr) ve [Microsoft Bilgi Bankası makalesi 922847](http://support.microsoft.com/kb/922847/tr)'yi incelemelidir.

**Dosya Engelleme özelliği korunmamı nasıl sağlıyor?**  
Dosya Engelleme özelliği Excel 2003, PowerPoint 2003 ve Word 2003'ün ya da Excel 2007, PowerPoint 2007 ve Word 2007'nin belirli Office dosya türlerini açmadan önce Windows kayıt defterinde FileOpenBlock alt anahtarını denetlemesini sağlar. Bir kullanıcı Office içinden dosya açma işlemini başlatırsa, Office yazılımı önce FileOpenBlock alt anahtarını denetler. Kullanıcının açmakta olduğu dosya türü yasaklananlar listesindeyse dosya engellenir, değilse normal biçimde açılır.

**Office 2003 veya 2007 Office sistemimin güncel kalmasını sağlamış olsam da Dosya Engelleme özelliğini yüklemeli miyim?**  
Dosya Engelleme özelliği, güvenli olmayabilecek Office 2003 veya 2007 Office dosya türlerinden kaynaklanan bir saldırı tehdidine karşı yöneticilerin ve kullanıcıların kendilerini korumalarına yardımcı olabilecek ek bir azaltıcı etken sunar. Office 2003 veya 2007 Office yazılımınız güncel olsa bile bu tehdit ortaya çıkabilir. Örneğin, Office'te önceden bilinmeyen yeni bir “sıfırıncı gün” güvenlik açığı keşfedilebilir ve Microsoft Office kullanıcılarına saldırmak amacıyla kullanılabilir.

Önerilen Eylemler
-----------------

<span></span>
-   Office müşterilerinin bu danışma belgesinde açıklanan yeni Office özelliklerini incelemeleri ve yükleyip yüklemeyeceklerine karar vermeleri önerilir. Kullanıma sunulan özellikler hakkında daha fazla bilgi almak isteyen müşteriler [Microsoft Bilgi Bankası makalesi 935865](http://support.microsoft.com/kb/935865/tr), [Microsoft Bilgi Bankası makalesi 922849](http://support.microsoft.com/kb/922849/tr), [Microsoft Bilgi Bankası makalesi 922848](http://support.microsoft.com/kb/922848/tr) ve [Microsoft Bilgi Bankası makalesi 922847](http://support.microsoft.com/kb/922847/tr)'yi incelemelidir.

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/?ln=tr).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   V1.0 (21 Mayıs 2007): Danışma belgesi yayımlandı.

*Built at 2014-04-18T01:50:00Z-07:00*
