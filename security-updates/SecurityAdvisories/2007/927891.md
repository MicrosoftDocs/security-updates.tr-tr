---
TOCTitle: 927891
Title: Microsoft Güvenlik Danışma Belgesi 927891
ms:assetid: 927891
ms:contentKeyID: 61235233
ms:mtpsurl: 'https://technet.microsoft.com/tr-TR/library/927891(v=Security.10)'
---

Security Advisory

Microsoft Güvenlik Danışma Belgesi 927891
=========================================

Windows Installer (MSI) için Düzeltme
-------------------------------------

Yayım Tarihi: 22 Mayıs 2007 Salı

Bugün, bir güvenlik açığını gidermeyen, ancak müşterilerin sistemlerini güncel tutmalarında yüksek önceliğe sahip olan bir güncelleştirmenin kullanılabilir olduğunu duyuruyoruz. Güncelleştirme aşağıdaki sorunu giderir:

Windows Update veya Microsoft Update hizmeti Windows Installer'ı kullanan güncelleştirmeleri tararken sisteminiz yanıt vermiyormuş gibi görünebilir ve svchost işleminin CPU kullanımının %100 olduğunu görebilirsiniz.

Windows Update veya Microsoft Update sitesinden bir güncelleştirme yüklemeye çalıştığınızda aşağıdaki belirtilerle karşılaşırsınız:

-   Windows Update veya Microsoft Update hizmeti Windows Installer'ı kullanan güncelleştirmeleri tararken sisteminiz yanıt vermiyormuş gibi görünebilir.
-   Svchost.exe dosyasında bir erişim ihlali hatası alırsınız. Bu erişim ihlali, Sunucu ve İş İstasyonu hizmetlerini durdurur.
-   Windows Update veya Microsoft Update hizmeti Windows Installer'ı kullanan güncelleştirmeleri tararken bir bellek sızıntısı oluşur.
-   Windows Update veya Microsoft Update taramalarının tamamlanması çok uzun zaman alabilir ve bazı durumlarda saatler sürebilir.

Windows müşterilerinin bu güncelleştirmeyi gözden geçirmesi ve yüklemesi önerilir. Bu güncelleştirme, Otomatik Güncelleştirmeler aracılığıyla otomatik olarak sunulacaktır. Güvenlikle ilgili olmayan güncelleştirmenin karşıdan yükleme bağlantıları da dahil olmak üzere bu sorun hakkında daha fazla bilgi için [Microsoft Bilgi Bankası makalesi 927891](http://support.microsoft.com/kb/927891)'i gözden geçirin.

Bu güncelleştirmenin, sorunun kapsamlı çözümü olan iki parçalı düzeltmenin ilk parçası olduğunu unutmayın. Haziran ayında, Windows Update istemcisi için başka bir güncelleştirme daha olacaktır. Windows Update istemcisi için olan güncelleştirme de Otomatik Güncelleştirmeler aracılığıyla otomatik olarak sunulacaktır.

### Genel Bilgiler

Genel Bakış
-----------

<span></span>
**Danışma Belgesi'nin Amacı:** Bu soruna yönelik güncelleştirmenin kullanılabilir olduğu konusunda açıklama sağlamak ve bildirimde bulunmak.

**Danışma Belgesi Durumu:** Microsoft Bilgi Bankası Makalesi ve ilişkili güncelleştirme yayımlanmıştır.

**Öneri:** Başvurulan Bilgi Bankası makalesini inceleyin ve uygun güncelleştirmeyi uygulayın.

| Başvurular                           | Kimlik                                           |
|--------------------------------------|--------------------------------------------------|
| **Microsoft Bilgi Bankası Makalesi** | [927891](http://support.microsoft.com/kb/927891) |

Bu danışma belgesinde aşağıdaki yazılım anlatılır.

|                                                                                                            |
|------------------------------------------------------------------------------------------------------------|
| **İlgili Yazılımlar**                                                                                          |
| Microsoft Windows 2000 Service Pack 4                                                                      |
| Microsoft Windows XP Service Pack 2                                                                        |
| Microsoft Windows XP Professional x64 Edition ve Windows XP Professional x64 Edition Service Pack 2        |
| Microsoft Windows Server 2003 Service Pack 1 ve Windows Server 2003 Service Pack 2                         |
| Microsoft Windows Server 2003 x64 Edition Service Pack 1 ve Windows Server 2003 x64 Edition Service Pack 2 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Bu danışma belgesinde, Microsoft Bilgi Bankası makalesi ve ilişkili güncelleştirme açıklanır. Güncelleştirme bir güvenlik açığını gidermez, yukarıda açıklanan hata koşulları için bir güncelleştirmedir. Bu güncelleştirme, Genel Bakış bölümünde listelenen yazılımları etkiler.

Daha fazla bilgi için, bkz: [Microsoft Bilgi Bankası makalesi 927891](http://support.microsoft.com/kb/927891).

**Bu durum Microsoft'un güvenlik güncelleştirmesi yayımlamasını gerektiren bir güvenlik açığı mıdır?**  
Hayır. Bu sorunun kendisi bir güvenlik açığı değildir. Sorun daha çok bilgisayarınızın güvenlik güncelleştirmelerini başarıyla yükleme becerisini etkiler. Bu sorun ve güncelleştirmenin nasıl karşıdan yükleneceği hakkında daha fazla bilgi için, bkz: [Microsoft Bilgi Bankası makalesi 927891](http://support.microsoft.com/kb/927891).

**Bu sorundan etkilendiğimi nasıl anlarım?**  
Microsoft Update hizmetini, Internet üzerinden Otomatik Güncelleştirmeler'i ya da Windows Server Update Services, Systems Management Server Microsoft Güncelleştirmeleri için Envanter Aracı ya da Windows Update hizmetini kullanarak bilgisayarınızı güncelleştirmeye çalıştığınızda yukarıda listelenen durumlarla karşılaşıyorsanız bu sorundan etkileniyor olabilirsiniz.

**Bu sorun, bu güncelleştirmenin yüklenmesini etkilemeyecek mi?**  
Bu güncelleştirme, bilgisayar bu sorundan etkileniyor olsa da düzgün yüklenecektir. Ancak, bu güncelleştirmeyi yükleyinceye kadar diğer güncelleştirmeleri yükleyemeyebilirsiniz.

**Bu güvenlik** ***danışma belgesi,*** **güvenlikle ilgili olmayan** ***bir güncelleştirme*** **hakkındadır. Bu bir çelişki değil mi?**  
Güvenlik danışma belgeleri, güvenlik bülteni gerektirmemesine karşın müşterilerin genel güvenliğini etkileyebilecek güvenlik değişikliklerine yöneliktir. Güvenlik danışma belgeleri, Microsoft'un güvenlik açığı olarak sınıflandırılmayan ve bir güvenlik bülteni gerektirmeyebilecek ya da henüz bir güvenlik bülteni yayımlanmamış olan sorunlar için güvenlikle ilgili bilgileri müşterileriyle paylaşmak amacıyla kullandığı bir yöntemdir. Bu durumda, güvenlik güncelleştirmeleri de dahil olmak üzere bundan sonraki güncelleştirmeleri *gerçekleştirme* becerinizi etkileyen bir güncelleştirmenin kullanılabilir olduğu duyurulmaktadır. Bu nedenle, bu danışma belgesi belirli bir güvenlik açığını gidermez; bunun yerine, genel güvenliğinizi artırır.

Önerilen Eylemler
-----------------

<span></span>
**Bu danışma belgesiyle ilgili Microsoft Bilgi Bankası makalesini inceleyin**

Müşterilerin bu güncelleştirmeyi yüklemesi önerilir. Bu güncelleştirme hakkında daha fazla bilgi edinmek isteyen müşterilerimiz [Microsoft Bilgi Bankası makalesi 927891](http://support.microsoft.com/kb/927891)'i incelemelidir.

Bu danışma belgesinde kullanılan *güncelleştirme* gibi terimler hakkında daha fazla bilgi için, bkz: [Microsoft Bilgi Bankası makalesi 824684](http://support.microsoft.com/kb/824684).

### Diğer Bilgiler

**Kaynaklar:**

-   Şu [Web sitesindeki](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) formu doldurarak görüşünüzü bildirebilirsiniz.
-   ABD ve Kanada'daki müşterilerimiz, [Microsoft Ürün Destek Hizmetleri](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek Web sitesi](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için, [Uluslararası Destek Web sitesini](http://go.microsoft.com/fwlink/?linkid=21155) ziyaret edin.
-   Microsoft ürünlerinde güvenlik konusunda ek bilgiyi [Microsoft TechNet Güvenlik Web sitesinde](http://go.microsoft.com/fwlink/?linkid=21132) bulabilirsiniz.

**Sorumluluğun Kaldırılması:**

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

**Düzenlemeler:**

-   22 Mayıs 2007: Danışma belgesi yayımlandı

*Built at 2014-04-18T01:50:00Z-07:00*
