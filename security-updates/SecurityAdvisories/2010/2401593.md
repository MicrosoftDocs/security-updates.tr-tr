---
TOCTitle: 2401593
Title: Microsoft Güvenlik Danışma Belgesi 2401593
ms:assetid: 2401593
ms:contentKeyID: 61235189
ms:mtpsurl: 'https://technet.microsoft.com/tr-TR/library/2401593(v=Security.10)'
---

Security Advisory

Microsoft Güvenlik Danışma Belgesi 2401593
==========================================

Outlook Web Access'teki Güvenlik Açığı Ayrıcalık Yükselmesine İzin Verebilir
----------------------------------------------------------------------------

Yayım Tarihi: 14 Eylül 2010 Salı

**Sürüm:** 1.0

### Genel Bilgiler

#### Yürütmeyle İlgili Özet

Microsoft, Outlook Web Access'te (OWA) Microsoft Exchange müşterilerini etkileyebilecek bir güvenlik açığıyla ilgili genel bildirim üzerindeki araştırmasını tamamladı. Bu güvenlik açığından başarıyla yararlanan bir saldırgan, kimliği doğrulanmış bir OWA oturumunu ele geçirebilir. Böylece saldırgan, kimliği doğrulanmış kullanıcı adına etkin OWA oturumunun güvenlik bağlamında kullanıcının bilgisi olmadan işlem gerçekleştirebilir.

Bu güvenlik açığı Microsoft Exchange Server 2003 ve Microsoft Exchange Server 2007'nin desteklenen sürümlerini (Microsoft Exchange Server 2007 Service Pack 3 dışında) etkiler. Microsoft Exchange Server 2000, Microsoft Exchange Server 2007 Service Pack 3 ve Microsoft Exchange Server 2010 bu güvenlik açığından etkilenmez. Daha fazla bilgi için, **Etkilenen ve Etkilenmeyen Yazılımlar** bölümüne bakın.

Microsoft, Microsoft Exchange Server'ın etkilenen sürümlerini çalıştıran müşterilerin bu güvenlik açığını gidermek üzere Microsoft Exchange Server'ın etkilenmeyen bir sürümüne yükseltmelerini önerir. Bu aşamada yükseltme gerçekleştiremeyen müşteriler, saldırganın bu güvenlik açığından yararlanma olasılığını azaltmaya yönelik seçenekler için **Geçici Çözümler** bölümüne başvurabilirler.

Bu aşamada, bu güvenlik açığından yararlanmaya çalışan saldırılar olduğu bilinmemektedir. Tehdit ortamını izlemeye devam edeceğiz ve durumda değişiklik oldursa bu danışma belgesini güncelleştireceğiz.

### Danışma Belgesi Ayrıntıları

#### Sorun Başvuruları

Bu sorun ile ilgili daha fazla bilgi için aşağıdaki başvurulara bakın:

| Başvurular        | Kimlik                                                                           |
|-------------------|----------------------------------------------------------------------------------|
| **CVE Başvurusu** | [CVE-2010-3213](http://www.cve.mitre.org/cgi-bin/cvename.cgi?name=cve-2010-3213) |

#### Etkilenen ve Etkilenmeyen Yazılımlar

Bu danışma belgesinde aşağıdaki yazılım anlatılır.

|                                               |
|-----------------------------------------------|
| **Etkilenen Yazılımlar**                          |
| Microsoft Exchange Server 2003 Service Pack 2 |
| Microsoft Exchange Server 2007 Service Pack 1 |
| Microsoft Exchange Server 2007 Service Pack 2 |
| **Etkilenmeyen Yazılımlar**                       |
| Microsoft Exchange Server 2000 Service Pack 3 |
| Microsoft Exchange Server 2007 Service Pack 3 |
| Microsoft Exchange Server 2010                |
| Microsoft Exchange Server 2010 Service Pack 1 |

Sık Sorulan Sorular
-------------------

<span></span>
**Bu danışma belgesinin kapsamı nedir?**  
Microsoft, Microsoft Exchange Server için Outlook Web Access'i (OWA) etkileyen yeni bir güvenlik açığı raporundan haberdardır. Bu güvenlik açığı, **Etkilenen Yazılımlar** bölümünde listelenen yazılımları etkiler.

**Exchange Outlook Web Access (OWA) nedir?**  
Outlook Web Access (OWA), Microsoft Exchange Server 5.0 ve sonrası için kullanılan bir web postası hizmetidir. Outlook Web Access'in Web arabirimi, Microsoft Outlook'un arabirimine benzer. Outlook Web Access, Microsoft Exchange Server'ın bir parçası olarak gelir.

**Bu tehdide ne neden olmaktadır?**  
Belirli koşullarda, saldırgan kimliği doğrulanmış bir OWA oturumunu ele geçirerek, kullanıcının bilgisi olmadan kullanıcı adına işlem gerçekleştirebilir.

**Bir saldırgan bu güvenlik açığından yararlanarak neler yapabilir?**  
Bu güvenlik açığından başarıyla yararlanan bir saldırgan, kimliği doğrulanmış kullanıcı adına etkin OWA oturumunun güvenlik bağlamında e-posta iletilerini okumak, yeni gelen kutusu kuralları eklemek veya OWA kullanıcı tercihlerini değiştirmek gibi işlemler gerçekleştirebilir.

**Bir saldırgan güvenlik açığından nasıl yararlanabilir?**  
Saldırgan, hedeflenen Exchange etki alanı için özel olarak hazırladığı kötü amaçlı bir Web sayfasının hedeflenen bir kullanıcı tarafından etkin bir OWA oturumu sırasında ziyaret edilmesini sağlayarak bu güvenlik açığından yararlanabilir.

**Bu güvenlik açığına yönelik bir güvenlik güncelleştirmesi neden bulunmamaktadır?**  
Güvenlik açığının giderilebilmesi için, kullanıcının OWA oturumunun saldırgan tarafından ele geçirilmesini önlemek üzere OWA için yeni bir http istek doğrulaması altyapısı kullanılmasını sağlayacak bir tasarım değişikliği yapılması gerekmektedir ve bu nedenle de bir güvenlik güncelleştirmesi kullanıma sunulmamıştır. Microsoft bu ölçekte bir tasarım değişikliğinin etkilenen Microsoft Exchange Server sürümlerine uygulanmasının büyük oranda kararsızlığa ve müşterilerin çalışma ortamlarında sorunlara yol açma riski taşıdığını belirlemiştir.

**Ürünün bir güncelleştirme sunulmayan sürümlerini kullanıyorsam ne yapmalıyım?**  
Microsoft Exchange Server'ın etkilenen sürümlerini çalıştıran yöneticiler, Microsoft Exchange Server'ın etkilenmeyen bir sürümüne yükseltmelidir. [Microsoft Exchange Server 2007 Service Pack 3](http://www.microsoft.com/downloads/details.aspx?familyid=1687160b-634a-43cb-a65a-f355cff0afa6) ve [Microsoft Exchange Server 2010](http://www.microsoft.com/exchange/2010) bu güvenlik açığından etkilenmez.

Bu aşamada yükseltme gerçekleştiremeyen yöneticiler, saldırganın bu güvenlik açığından yararlanma olasılığını azaltmaya yönelik seçenekler için **Geçici Çözümler** bölümüne başvurabilirler.

**Bu danışma belgesinde açıklanan yazılımın eski bir sürümünü kullanıyorum. Ne yapmalıyım?**  
Bu danışma belgesinde listelenen etkilenen yazılımlar, hangi sürümlerinin etkilendiğini belirlemek amacıyla sınanmıştır. Diğer sürümler destek ömrünü tamamlamıştır. Ürün destek ömrü hakkında daha fazla bilgi için, [Microsoft Destek Ömrü Web sitesini](http://go.microsoft.com/fwlink/?linkid=21742) ziyaret edin.

Bu yazılımların eski sürümlerini kullanan müşterilerimiz, ortaya çıkabilecek güvenlik açıklarından etkilenme olasılığını ortadan kaldırmak için desteklenen sürümlere acilen yükseltmelidir. Yazılım sürümünüzün destek ömrünü belirlemek için, bkz. [Destek Ömrü Bilgileri İçin Bir Ürün Seçin](http://go.microsoft.com/fwlink/?linkid=169555). Bu yazılım sürümlerinin hizmet paketleri hakkında daha fazla bilgi için, bkz. [Destek Ömrü Boyunca Desteklenen Hizmet Paketleri](http://go.microsoft.com/fwlink/?linkid=89213).

Yazılımların eski sürümleri için ek özel destek isteyen müşteriler, Microsoft hesap ekibi temsilcilerine, Teknik Hesap Yöneticisi'ne veya özel destek seçenekleri için uygun Microsoft ortağı temsilcisine başvurmalıdır. Alliance, Premier veya Authorized sözleşme sahibi olmayan müşteriler yerel Microsoft satış ofisine de başvurabilir. Başvuru bilgileri için, [Microsoft Worldwide Information Web sitesini](http://go.microsoft.com/fwlink/?linkid=33329) ziyaret edin, Contact Information (Başvuru Bilgileri) listesinde bulunduğunuz ülkeyi seçin ve **Go**'yu (Git) tıklatıp telefon numaralarının listesini görüntüleyin. Aradığınızda, yerel Premier Destek satış yöneticisiyle görüşmek istediğinizi söyleyin. Daha fazla bilgi için, bkz. [Microsoft Destek Ömrü İlkesi Hakkında SSS](http://go.microsoft.com/fwlink/?linkid=169557).

Azaltıcı Etkenler ve Önerilen Eylemler
--------------------------------------

<span></span>
#### Azaltıcı Etkenler

Azaltıcı etken, varolan bir durumda bulunan ve güvenlik açığından yararlanılmasının önem derecesini azaltabilecek bir ayar, genel yapılandırma ya da en iyi uygulama anlamına gelir. Sizin durumunuzda aşağıdaki azaltıcı etkenler işinize yarayabilir:

-   Web tabanlı saldırı senaryosunda, bir saldırganın bu açıktan yararlanmak için kullanılan bir Web sayfası içeren bir Web sitesi barındırabilir. Ayrıca, kullanıcı tarafından sağlanan içeriği veya reklamları kabul eden ya da barındıran güvenliği aşılmış Web sitelerinde, bu güvenlik açığından yararlanılabilecek özel hazırlanmış içerik bulunabilir. Ancak bu durumların hiçbirinde, saldırganın, bu Web sitelerini ziyaret etmek için kullanıcıyı zorlama yolu yoktur. Bunun yerine, saldırganın kullanıcıları bir e-posta iletisindeki veya Instant Messenger iletisindeki kendi Web sitesine götüren bir bağlantıyı tıklatmalarını sağlayarak onları bu Web sitesini ziyaret etmeye ikna etmesi gerekir.

#### Geçici Çözümler

Aşağıdaki geçici çözümlerde, arka plandaki sorunu gidermeyen ama saldırganın bu güvenlik açığından yararlanarak gerçekleştirebileceği işlemleri kısıtlayan bir ayar veya yapılandırma değişikliği açıklanmaktadır.

**Not** Bu geçici çözümler bilinen saldırı vektörlerini engellemez, ancak işlevleri seçime bağlı olarak devre dışı bırakmak yoluyla saldırganın bu güvenlik açığından yararlanma yollarının kısıtlanmasına yardımcı olur.

-   **Kesimleme kullanarak kuralları devre dışı bırakın**

    Her sunucu için ayrı ayrı kesimleme yapılarak, Outlook Web Access işlevselliği değiştirilebilir. Saldırganların Outlook Web Access'teki belirli özelliklerden yararlanmalarını engellemek için, yöneticiler kesimleme yoluyla özellikleri seçime bağlı olarak devre dışı bırakabilir.

    Microsoft Exchange Server 2007'de kesimleme kullanarak kuralları devre dışı bırakma hakkında bilgi için, [Outlook Web Access'te Kesimlemeyi Yönetme](http://technet.microsoft.com/en-us/library/bb123962(exchg.80).aspx) adlı TechNet makalesine bakın.

    Microsoft Exchange Server 2003'te kesimleme kullanarak kuralları devre dışı bırakma hakkında bilgi için, bkz. [Microsoft Bilgi Bankası makalesi 833340](http://support.microsoft.com/kb/833340).

    **Geçici çözümün etkisi.** Kurallar devre dışı bırakıldığında, saldırganın kullanıcı tarafından belirlenen kuralları OWA aracılığıyla değiştirmesi engellenerek veri sızdırılması önlenebilir. Ancak saldırgan yine de kullanıcının diğer seçeneklerini değiştirebilir. Bu geçici çözüm uygulandıktan sonra, kullanıcılar kuralları OWA kullanarak oluşturamaz veya güncelleştiremez. Varolan kurallar işlevsel olmaya devam eder. Bu geçici çözüm yalnızca Outlook Web Access işlevselliği etkiler, Outlook istemcisindeki işlevselliği etkilemez.

-   **UrlScan kullanarak Seçenekler bölmesini devre dışı bırakın**

    Bu geçici çözüm uygulandığında, saldırgan Exchange seçeneklerini OWA aracılığıyla görüntüleyemez veya değiştiremez ve böylece güvenlik açığının bu danışma belgesinde açıklanan çoğu bilinen saldırı vektörü önlenmiş olur.

    UrlScan kullanarak Seçenekler bölmesini devre dışı bırakma hakkında bilgi için, bkz. [Microsoft Bilgi Bankası makalesi 2299129](http://support.microsoft.com/kb/2299129).

    **Geçici çözümün etkisi.** Kullanıcılar artık Exchange seçeneklerini OWA kullanarak değiştiremez. Yukarıda açıklandığı üzere, Seçenekler ile birlikte kurallar da devre dışı bırakılır. Bu geçici çözüm yalnızca Outlook Web Access işlevselliği etkiler, Outlook istemcisindeki işlevselliği etkilemez.

#### Önerilen Ek Eylemler

-   **Microsoft Exchange Server'ın etkilenmeyen bir sürümüne yükseltin**

    Microsoft, Microsoft Exchange Server'ın etkilenen sürümlerini çalıştıran müşterilerin bu güvenlik açığını gidermek üzere Microsoft Exchange Server'ın etkilenmeyen bir sürümüne yükseltmelerini önerir. [Microsoft Exchange Server 2007 Service Pack 3](http://go.microsoft.com/fwlink/?linkid=91472) ve [Microsoft Exchange Server 2010](http://www.microsoft.com/exchange/2010) bu güvenlik açığından etkilenmez.

-   **Windows'u Güncel Tutun**

    Tüm Windows kullanıcıları, bilgisayarlarının olabildiğince iyi korunmasına yardımcı olmak için en son Microsoft güvenlik güncelleştirmelerini uygulamalıdır. Yazılımınızın güncel olup olmadığından emin değilseniz [Windows Update](http://windowsupdate.microsoft.com/) sitesini ziyaret edin, kullanılabilir güncelleştirmeler için bilgisayarınızı tarayın ve size sunulan yüksek öncelikli güncelleştirmeleri yükleyin. Otomatik Güncelleştirmeler özelliği etkin durumdaysa, güncelleştirmeler yayımlandıklarında size teslim edilir, ancak bunları yüklediğinizden emin olmalısınız.

### Diğer Bilgiler

#### Microsoft Etkin Koruma Programı (MAPP)

Microsoft müşterilerinin güvenlik korumalarını artırmak için, güvenlik açığı bilgilerini aylık güvenlik güncelleştirmesi yayın döngüsünden daha önce başlıca güvenlik yazılımı sağlayıcılarına sunmaktadır. Güvenlik yazılımı sağlayıcıları böylece bu güvenlik açığı bilgilerini kullanarak müşterilere virüsten koruma, ağ tabanlı davetsiz giriş algılama sistemleri veya ana bilgisayar tabanlı davetsiz giriş algılama sistemleri gibi güvenlik yazılımları ya da aygıtları aracılığıyla güncelleştirilmiş koruma sağlayabilirler. Güvenlik yazılımı sağlayıcıları tarafından hazırlanmış etkin korumaların bulunup bulunmadığını belirlemek üzere, [Microsoft Etkin Koruma Programı (MAPP) Ortakları](http://www.microsoft.com/security/msrc/mapp/partners.mspx) altında listelenen program ortaklarınca sağlanan etkin koruma Web sitelerini ziyaret edin.

#### Geribildirim

-   [Müşteri Hizmetleri Bize Ulaşın](https://support.microsoft.com/common/survey.aspx?scid=sw;en;1257&amp;showpage=1&amp;ws=technet&amp;sd=tech) adlı Microsoft Yardım ve Destek formunu doldurarak geribildirim sağlayabilirsiniz.

#### Destek

-   ABD ve Kanada'daki müşterilerimiz, [Güvenlik Desteği](http://go.microsoft.com/fwlink/?linkid=21131)'nden teknik destek alabilir. Kullanılabilir destek seçenekleri hakkında daha fazla bilgi için, bkz: [Microsoft Yardım ve Destek](http://support.microsoft.com/).
-   Uluslararası müşterilerimiz, yerel Microsoft temsilcilerinden destek alabilir. Uluslararası destek sorunlarıyla ilgili olarak Microsoft'a başvurma konusunda daha fazla bilgi için [Uluslararası Destek](http://go.microsoft.com/fwlink/?linkid=21155) Web sitesini ziyaret edin.
-   [Microsoft TechNet Security](http://go.microsoft.com/fwlink/?linkid=21132), Microsoft ürünlerinde güvenlik konusunda ek bilgi sağlar.

#### Sorumluluğun Kaldırılması

Bu danışma belgesinde sağlanan bilgiler hiçbir garanti verilmeden "olduğu gibi" sağlanır. Microsoft, ticari olarak satılabilirlik ve belirli bir amaca uygunluk da dahil olmak üzere doğrudan ya da dolaylı hiçbir garanti vermemektedir. Microsoft Corporation veya tedarikçileri, bu gibi zararlar olabileceği Microsoft Corporation veya tedarikçilerine önceden bildirilmiş olsa dahi, doğrudan, dolaylı, arızi, neticede oluşan, gelir kaybına neden olan ya da özel hiçbir hasar için sorumlu tutulamaz. Bazı eyaletlerde, neticede oluşan ya da kaza sonucu oluşan hasarların kapsam dışında tutulmasına ya da sınırlanmasına izin verilmediği için bu kısıtlamalar uygulanmayabilir.

#### Düzenlemeler

-   V1.0 (14 Eylül 2010): Danışma belgesi yayımlandı.

*Built at 2014-04-18T01:50:00Z-07:00*
